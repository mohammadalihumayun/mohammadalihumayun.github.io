<!DOCTYPE html>
<html lang="ur">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>حضرت سید شبیر احمد کاکاخیل دامت براکته</title>
    <style>
        body {
            direction: rtl;
            font-family: 'Noto Nastaliq Urdu', serif;
        }
        .content {
            margin-top: 20px;
        }
        .section {
            margin-top: 50px;
        }
    </style>
</head>
<body>
    <h1>حضرت سید شبیر احمد کاکاخیل دامت براکته</h1>
    <div class="toc">
        <h2>فہرست</h2>
        <ul>
            <li><a href="#section1">غیر ضروری افکار</a></li>
            <li><a href="#section2">یکسوئی</a></li>
            <li><a href="#section3">رہنما</a></li>
            <li><a href="#section4">عروج اور نزول</a></li>
            <li><a href="#section5">طریقت اور شریعت</a></li>
            <li><a href="#section6">احادیث فضائل</a></li>
            <li><a href="#section7">منور دل</a></li>
            <li><a href="#section8">دینے والی ذات</a></li>
            <li><a href="#section9">فاجر سے دین کا کام</a></li>
            <li><a href="#section10">احوال مقصود نہیں</a></li>
            <li><a href="#section11">ورد کی برکات</a></li>
            <li><a href="#section12">فلسفیانه و مبتدعانہ تصوف</a></li>
            <li><a href="#section13">اخلاص</a></li>
            <li><a href="#section14">آسانیوں پے شکر</a></li>
            <li><a href="#section15">ایمان کا نور</a></li>
            <li><a href="#section16">احساس کمتری</a></li>
            <li><a href="#section17">ذہنی غلامی</a></li>
            <li><a href="#section18">مکمل دین </a></li>
            <li><a href="#section19"> سوشلزم </a></li>
            <li><a href="#section20">مطمئن نفس</a></li>
            <li><a href="#section21">کرامت</a></li>
            <li><a href="#section22">ہوس اور عشق</a></li>
            <li><a href="#section23">عافیت</a></li>
            <li><a href="#section24">توحید و رسالت</a></li>
            <li><a href="#section25">عبدیّت</a></li>
        </ul>
    </div>
    <div class="content">
        <div id="section1" class="section">
            <h3>غیر ضروری افکار</h3>
            <p>تعلیم سلوک سلیمانی
"غیر ضروری افکار و خیالات کو دل سے نکال دیجئے" سیّد سلمان ندوی از سلوک سلیمانی 
<br>تشریح:
مختصر نصیحت ہے کہ اپنے حالات کی درستگی  اور معمولات کی پابندی میں انسان کو لگا رہنا چاہیے اور جو غیر  ضروری خیالات و افکار ہیں ان کو دل سے نکالنا چاہیے. . اپنے ذہن کو ادھر ادھر کی فضول چیزوں میں مصروف نہیں رکھنا چاہیے. یہ ماشااللہ بہت مفید نصیحت ہے کیونکہ اللہ جل شانہ نے یہ تمام اعضاء ہمیں جو عطا فرمائے ہیں تو ہر ایک کا  کوئی نہ کوئی کام ہے. اگر ہم اس کو ان کاموں کے علاوہ دوسرے کاموں میں لگائیں گے تو جو اصل کام ہے اس میں خلل آ ئے گا. جو ذہن ہے یہ بھی اللہ پاک نے جو دیا  ہے  وہ بھی ایک کام کے لئے دیا ہے اگر ہم اس کو ادھر ادھر کی چیزوں میں لگائیں گے تو اصل کے لئے اس میں وقت  نہیں رہے گا. بعض دفعہ ایسا ہوتا ہے کہ ایک کام انسان کر سکتا ہے یعنی مفید کام ہوتا ہے اور انسان اس کو کر سکتا ہے اور اس کا فائدہ بھی ہوتا ہے. اس پے اگر انسان غور و فکر کرتا ہے تو  اس سے اتنا انسان نہیں تھکتا. جب کام ہو سکتا ہو  . لیکن ایک  ایسی  چیز میں ذہن لگانا جس میں انسان کو پہلے سے پتہ ہو کہ اس میں میرا کچھ بس نہیں چلتا اس پے انسان جتنا سوچے گا بہت زیادہ تھکے گا. مثلا یہ دروازہ ہے. اب دروازے سے میں باہر جاؤں گا تو تھوڑا سا زور لگا کے باہر چلا جاوں گا . لیکن  دیوار کے راستے سے باہر  جاؤں گا تو کیا ہوگا . ظاہر ہے ٹکریں ہی  ماروں گا اور کیا ہوگا. اسکا کوئی  فائدہ تو نہیں ہوگا. یہی حال  ہمارے ذہن کا ہے. جب آ گے کا رستہ  بند ہو تو  اس پہ سوچنے سے انسان بے انتہا تھکتا ہے . 
 مثال کے طور پر دیکھو میں اتنا کام جو یہاں کر سکتا ہوں میں نے شروع کر لیا بس اس میں کوئی مسئلہ نہیں لیکن میں اب کہوں کہ میں پوری  دنیا میں انقلاب لے آؤں  تو نیت بے شک کر لے لیکن سوچے  اس وقت جب ممکن ہو  تو پھر ٹھیک ہے لیکن ورنہ یہ بات ہے کہ مجھے اب یعنی حیثیت تو میری کچھ بھی نہیں اور میں اتنی لمبی لمبی  سوچ لگاؤں  کہ یہ کر لوں اور  یہ کر لوں  تو یہ شیخ چلی کے قصے ہوتے ہیں . اس کا کوئی فائدہ نہیں ہوتا. عملی دنیا میں رہنا چاہیے، عملی دنیا میں ہی رہنے میں فائدہ ہے. اس کی مثال دیتا ہوں کہ ایک آ دمی میڈیکل کالج میں پڑھتا ہے اور وہ مختلف ڈاکٹروں کے ساتھ بھی ملتا ہے اور  ڈاکٹروں کے وہ جو تمام کام ہیں  اور  ریسرچ ہے  وہ بھی اس کو پتہ ہے. اس وقت جب اس کی پڑھائی کا ٹائم ہے وہ اپنی  پڑھائی کے بارے میں سوچے گا تو اس کو فائدہ ہوگا مگر  ڈاکٹر بننے کے بعد جن  چیزوں  کی ضرورت ہوگی اس وقت ان  پر  سوچے گا تو کیا خیال ہے کتنا فائدہ ہوگا  ڈاکٹر صاحب ؟  اگر ابھی سے کانفرنسیں  کرنا شروع کردے؟ کے فلاں ایسے اور فلاں ایسے،  تو اپنی پڑھائی  بھول جاۓ گا اور اس میں کامیاب نہیں ہو سکے گا.  خواہ مخواہ اپنا وقت  ضائع کریگا. تو جو چیز جس وقت سامنے ہے اسکو کرو . اور ادھر ادھر کے فضول، لا ینحل  مسئلوں میں اپنے آپ کو نہ الجھاؤ . تو  حضرت نے یہ بات فرمائی: "اور غیر ضروری افکار و خیالات کو دل سے نکال دیجئے"

</p>
        </div>
        <div id="section2" class="section">
            <h3>یکسوئی</h3>
            <p>مجلس سؤال جواب 
 ٤ دسمبر ٢٠٢٣
<br>سوال:
حضرت میں شیخ الاسلام مفتی محمد تقی عثمانی صاحب کی یہ بات پڑھ رہا تھا حضرت نے ایک بات فرمائی کہ میں تو یہ کہتا ہوں کہ کسی ایک اللہ والے کے ساتھ جس پر آپ کو اعتماد ہے آپ اس کے ساتھ ہو جائیں اور اہل حق میں سے بھی ہر ایک کو نہ سنیں۔ مزاج مختلف ہوتے ہیں میں اس کو ناجائز تو نہیں کہتا لیکن میں کہتا ہوں فائدہ بالکل نہیں ہوگا نقصان ہو جائے گا۔
<br>جواب:
 بہت صحیح بات کی حضرت نے. میرے ساتھ یہ ہو چکا ہے اس وجہ سے میں تو اس کی پوری تاءید کرتا ہوں۔ وجہ کیا ہے بتاتا ہوں۔ اہل حق حق باتیں ہی کریں گے لیکن اپنے ذوق کے مطابق کریں گے اور ذوق مختلف ہوتے ہیں یعنی کچھ چیزوں میں ذوقیات پر بات منحصر ہوتی ہے۔ مثال کے طور پر اب کسی کو خاموش رہنے کا ذوق ہے، اور کسی کو زیادہ بولنے کا ذوق ہے تو وہ خاموشی کے فضائل سنائے گا دوسرا بولنے کے فضائل سنائے گا ۔ میں اپ کو ایک اور بات بتاؤں ہم تبلیغی جماعت میں گئے تھے تو رائیونڈ میں بات ہو رہی تھی حضرت مولانا مصطفی صاحب رحمتہ اللہ علیہ نے یہ بات کی کہ اگر آپ کی تشکیل ایسی جگہ پے ہو جائے جہاں کے پیسے آپ کے پاس نہ ہوں تو تشکیل والوں سے اپنی تشکیل تبدیل کروا لیں کیونکہ آپ کی جماعت کو بھی تکلیف ہوگی اور آپ کو بھی تکلیف ہوگی۔ اس کے بعد حاجی عبدالوہاب صاحب بات فرما رہے تھے تو انہوں نے فرمایا کہ اگر کوئی اسٹیشن جاتا ہے اور اسکی نظر جیب پر ہے کہ میرے پاس  پیسے ہیں یا نہیں تو اس کا کلمہ ابھی نہیں بنا۔ میں پریشان ہو گیا کہ میں کن کی بات مانوں۔ حالانکہ دونوں اہل حق ہیں۔ تو پھر میں گیا اپنے شیخ کے پاس۔ ہمارے شیخ مسکرائے اور فرمایا دیکھو سنو سب کی لیکن مانو اس کی جس کو تم نے مربی بنایا ہے. ورنہ ایک آپکو ایک ٹانگ سے کھینچے گا ایک دوسری سے، آپ کا درمیان میں حشر ہو جائے گا۔ 
دوسری بات، ایک شخص ہے اس کو سیاست کا ذوق ہے دوسرے شخص کو گوشہ نشینی کا ذوق ہے۔ اب اس کی مجلس میں آپ بیٹھیں گے تو آپ پوری دنیا جہاں کی خبریں سنیں گے اور جو گوشہ نشینی والا ہے وہ تو آپ کو کہے گا بھئی ایک طرف بیٹھ جاؤ۔ تو اس میں آپ ٹینشن میں مبتلا ہونگے۔ لیکن اگر آپ کسی ایک ذوق والے کو لے لیں تو ماشاء اللہ ایک تو وہ آپ کو پہچان لیں گے آپ کے مزاج کو پہچان لیں گے اس وجہ سےوہ آپ کے ساتھ وہی بات کریں گے جو کہ آپ کے مناسب ہے اور دوسرا آپ ان کو پہچان لیں گے کہ ان کا ذوق کیا وہ کس چیز کا کیا مطلب لیتے ہیں۔ تو آپ کو ان سے استفادہ کرنا آسان ہو جائیگا۔ اور ہمارے پشتو میں کہتے ہیں کہ کئی گھروں کا جو مہمان ہوتا ہے وہ بھوکا سوتا ہے۔ مطلب یہ ہے کہ ہر ایک کہے گا کہ یہ دوسرے کا مہمان ہے۔ اب جو ہر ایک کے ساتھ اس طرح تعلق رکھے گا تو جو بھی ہوگا وہ کہے گا فلاں کے ساتھ اس کا تعلق ہے یا فلاں کے ساتھ تعلق ہے تو کوئ بھی اسکو مکمل توجہ نہیں دے گا جب کہ کسی ایک کے ساتھ آپ کا تعلق ہوگا تو وہ کہے گا کہ بھئی یہ تو ہے ہی میرے ساتھ تو میں بھی اگر اس کی طرف توجہ نہ دوں تو پھر کیا کرے گا۔ تو وہ بھی خیال رکھے گا اس وجہ سے ان تمام مصلحتوں کی وجہ سے، حضرت نے جو فرمایا بالکل ٹھیک فرمایا.
</p>
        </div>
        <div id="section3" class="section">
            <h3>رہنما</h3>
            <p>
خواتین بیان
١٧ دسمبر ٢٠٢٣
<br>شعر :
کوئی ہو  رہنما اپنا جو گر اصلاح  کا جانتا ہوں
 کرائے اس (نفس) سے جو ہم کو کبھی کرنے نہیں دیتا 
<br>تشریح :
 یہ بڑی عجیب بات ہے، یہ ایسی عجیب بات ہے کہ سمجھانا بھی اس کا اچھا خاصا مشکل کام ہے لیکن بہت بڑی حقیقت ہے. وہ کیا ہے؟ دیکھیں  قرآن موجود ہے، قران سمجھانے کیلیے علما کرام موجود ہیں. احادیث شریفه موجود ہیں. فقہ موجود ہے، اکثر چیزوں کا لوگوں کو پتہ ہوتا ہے مثلا جھوٹ بولنا نہیں چاہیے کس مسلمان کو نہیں پتا دھوکہ نہیں کرنا چاہیے کس مسلمان کو پتا نہیں ہے غیبت نہیں کرنی چاہیے کس کو پتہ نہیں ہے زنا نہیں کرنا چاہیے بدنظری نہیں کرنی چاہیے لوگوں کا مال غصب نہیں کرنا چاہیے یہ ساری باتیں لوگوں کو معلوم ہیں گنہگار سے گنہگار آدمی کو بھی ان چیزوں کا پتہ ہے. علم کا مسئلہ نہیں ہے اور اگر نہیں معلوم تو علماء کرام موجود ہیں ان سے پوچھا جا سکتا ہے. کوئی مشکل بات نہیں ہے. لیکن نفس ہمیں کرنے نہیں دیتا. قران کی نہیں ماننے دیتا حدیث  کی نہیں ماننے دیتا. فقہ کی نہیں ماننے دیتا. علما کی نہیں سننے دیتا. ایک نظام اس طرح  چل رہا ہوتا ہے. اچھا اب اصلاح کب شروع ہوتی ہے وہ ذرا بتاتا ہوں. یہ جتنے بھی لوگ ہیں جن کی اصلاح ہو چکی ہے ذرا تھوڑا سا غور کر لو کیسے ہوئی ہے تو اس کی  بنیاد  جو ہوتی ہے وہ یہ ہوتی  ہے کہ  کسی اللہ والے کے ساتھ اپنا تعلق جوڑ لیتے ہیں. اچھا اب وہ جب اس کو کہتے ہیں اس کو مان لیتا ہے. اب اللہ نے تو پہلے سے کہا تھا یہ کرو اور یہ نہ کرو. اللہ تعالی نے تو پہلے سے بتایا ہے. لیکن وہ اللہ پاک کی نہیں سن رہا. اللہ تعالی کی نہیں سن رہا آپ صلی اللہ علیہ وسلم کی حدیث شریف موجود ہے وہ اس کا خیال نہیں رکھ رہا. لیکن جس پیر سے اور  صحیح  با شرح  پیر ہو  اور اس سے بیعت ہو جائے اس کی سن لیتا ہے اور مان لیتا ہے یہی بات ہے نا؟ اچھا اب  یہ جو مان لیتا ہے اس سے اس کے لئے نفس کی اصلاح کا دروازہ کھلنا شروع ہو جاتا ہے کیوں کہ صاف بات ہے حدیث شریف میں موجود ہے کہ جو کوئی نیکی کرتا ہے اس کے لئے دوسری نیکی کرنا آسان ہو جاتا ہے اور جو کوئی برائی کرتا ہے اس کے لئے دوسری برائی کرنا آسان ہو جاتا ہے پس جب یہ پیر کی بات مانتا ہے اور وہ نیکی کا کام کرتا ہے اور  برائی سے اپنے آپ کو روکتا ہے تو اس کے لیے برائی کے دروازے بند ہونا شروع ہو جاتے ہیں نیکی کے  دروازے کھلنے شروع ہو جاتے ہیں. اس پے چلنا شروع ہو جاتا ہے نتیجتا دن بدن ما شاء اللہ اس کو ترقی ہو رہی  ہوتی ہے. وہ جو کام پہلے ناممکن نظر آتا تھا وہ ممکن نہیں بلکہ عملا   ہوتا ہوا نظر آ رہا ہے. یہ کیا چیز ہے؟ اب ایسا کیوں ہوتا ہے یہ بھی بتاتا ہوں. ایسا کیوں ہوتا ہے؟ مقصد تو اللہ کی ماننا ہے. اللہ تعالی کی بات ماننی ہے. حضور کے طریقے  پے چلنا ہے. یہ مقصد ہے لیکن شروع ہم کہاں سے کرتے ہیں پیر کی  ماننے سے کرتے ہیں. شیخ کی ماننے سے کرتے ہیں اس کی وجہ کیا ہے کہ شیخ موجود ہے آپ کے سامنے. جب آ پ کے سامنے موجود ہو تو اس کا اثر آپ کے اوپر فوری ہے. اللہ جل شانہ کو آپ دیکھ نہیں رہے. ورا ال ورا ذات ہے. لہذا اس کے بارے میں باقاعده آپکو پتہ ہوتا ہے کہ اللہ پاک یہ کہتا ہے.لیکن اس بات پر عمل کرنے کی توفیق نہیں ہو رہی ہوتی کیوں کہ اللہ پاک کی ذات ورا ال ورا  ہے اس طرح اپ صلی اللہ علیہ وسلم کے بارے میں اچھی خاصی  معلومات ہیں لیکن وہ بھی سامنے تو نہیں ہیں . شیخ سامنے ہے.  تو یہ متفقہ قانون ہے کہ چھوٹا مقناتیس بڑے مقناطیس سے زیادہ موثر ہوتا ہے اگر وہ قریب ہو. قانون تجاذب کیا ہے ؟ F=Gm1m2/r2. جو درمیان کا فاصلہ ہے وہ اگر زیادہ ہو اثر کم ہو جائے گا. اگر کم ہو فاصلہ،  اثر زیادہ ہو جائے گا. ٹھیک ہے نا؟ چاند کا سمندروں کے اوپر زیادہ اثر ہے بمقابل سورج کے حالانکہ سورج چاند سے کتنے  گنا بڑا ہے  لیکن چونکہ فاصلہ زیادہ ہے. اس وجہ سے اللہ جل شانہ کی ذات چونکہ  ورا ال ورا ہے لهذا اس کی بات براہ راست ماننا اچھا خاصا مشکل ہوتا ہے کیونکہ  نفس بالکل ساتھ ہے. نفس ہمارے اندر ہے ہمارے ساتھ ہے لہذا وہ زیادہ موثر ہے تو نفس کا مقابلہ آپ اسی طرح موثر طریقے سے کرو. اور وہ کیا ہے وہ شیخ ہے. فوری اثر ہے. اب یہی اصل میں بنیادی بات ہے. تو پیر آ پ کو پہلے آپ صلی اللہ علیہ وسلم کی طرف لے جائے گا سنتوں پر چلائے گا ایسے اعمال کرائے گا نتیجتا  آپ پھر فنا ہو جائیں گے آپ صلی اللہ علیہ وسلم میں.  پھر جو آپ صلی اللہ علیہ وسلم کا طریقہ ہے وہ آ پ کے لئے سب سے بہترین طریقہ ہوگا آ پ اس پے چلنا شروع ہو جائیں گے اور آپ صلی اللہ علیہ وسلم آ پ کو اللہ تعالی سے ملوا دیں گے.  یعنی یہی سنتیں آپ کیلئے ذریع بن جائیں گی اللہ تعالی سے ملنے کا. اللہ پاک کا  ہونے کا. تو اس طریقے سے اصلاح ہو جاتی ہے. تو بات یہ ہے کہ واقعی کوئی شیخ پکڑنا ہوتا ہے یہ مجبوری ہے بغیر اسکے نہیں ہوتا . جو  نفس ہمیں کبھی نہیں کرنے دیتا شیخ وہ کرا دیتا ہے.اس طریقے سے  بات ہو جاتی ہے.</p>
        </div>
        <div id="section4" class="section">
            <h3>عروج اور نزول</h3>
            <p>سیرت تعلیم<br>
اب یہاں پر تصوف کا ایک بہت بڑا نقطہ ہے حضرت کے اس بیان سے سامنے ارہا ہے اللہ تعالی مجھے اس کو صحیح طور سے بیان کرنے کی توفیق عطا فرمائے: ایک چیز ہوتی ہے عروج اور ایک ہوتی ہے نزول عروج کا مطلب یہ ہے کہ انسان اللہ جل شانہ کی طرف متوجہ ہو اور اللہ پاک سے لینے والا بن جائے اور نزول کا مطلب یہ ہے کہ جس کام کے لئے اس کی تشکیل ہو جائے اس کے لئے اخری حد تک چلا جائے. اب ذرا دیکھیں کہ یہ جو ابھی تھوڑا سا ٹیکسٹ ہے دو پیراگراف اس میں یہ بیان فرما رہے ہیں کہ وہ قوم جو اخلاقی لحاظ سے اتنی زیادہ عاری تھی اخلاقیات سے کہ دنیا میں کوئی اس پر حکومت نہیں کرنا چاہتا تھا اس حد تک وہ عاری تھے اخلاق سے کوئی بھی حکومت نہیں کرنا چاہتا تھا۔ تو ان کو اس قابل بنا دیا کہ وہ سب پر حکومت کرنے لگے۔  اب یہ کیا چیز ہے۔ یہ وہ نزول ہے کے اخری حد تک چلے گئے انکے ساتھ اور یہ وہ عروج کہ ان کو کن چیزوں کے ساتھ آشنا کر دیا۔
حضرت عمر رضی اللہ تعالی عنہ ایک دفعہ جذب کے عالم میں فرما رہے تھے اے عمر یاد رکھو تو وہی ہے نا جس کو تیرا چچا کہتا تھا کہ تو اونٹ چرانے بھی نہیں جانتا آج تو پوری مملکت چلا رہا۔ یہ کیا بات تھی۔ حضرت ابو بکر صدیق رضی اللہ تعالی عنہ صداقت کے پیکر۔ عمر رضی اللہ تعالی عنہ فراست کے پہاڑ عثمان رضی اللہ تعالی عنہ جود و سخا کا ایک بے مثل ماشااللہ نمائندہ اور حضرت علی کرم اللہ وجھہ شجاعت اور علم کے بیک وقت ظہور کا ذریعہ اور اس طرح ہر صحابی اپنے اپنے طور پر ایک عجیب شان رکھتا تھا اس لیے آپ صلی اللہ علیہ وسلم نے فرمایا کہ اصحابی کنجوم
میرے صحابہ ستاروں کے مانند ہیں جن کے پیچھے بھی جاؤ گے ہدایت پاؤ گے ہر صحابی کے اندر یہ شان آگئی تھی تو یہ وہ بات ہے کہ جو انسان اپنی عقل سے نہیں سمجھ سکتا یعنی وحی کے نور سے یہ چیزیں ملا کرتی ہیں۔ تو آپ صلی اللہ علیہ وسلم کو جو آخری کتاب عطا ہوئ وہ بھی بے مثل ہے۔ اتنی بے مثل ہے کہ کوئی بھی اس کی مثال نہیں لا سکتا چیلنج ہے باقاعدہ عمر بھر کے لے چیلنج ہے۔ کوئی اس کی ایک سورت بنا کر لے آئے۔ کیا کافروں میں عرب نہیں ہیں؟ عرب ہیں۔  کیا انہوں  نے کوششیں ہی نہیں کی؟ کوششیں کی ہیں۔ لیکن نہیں کر سکے اور ابھی بھی نہیں کرسکتے اور قیامت تک نہیں کرسکیں گے۔ تو یہ بے مثل کتاب قران ایک معجزہ اور آپ صلی اللہ علیہ وسلم کی زندگی جیسے ابھی حضرت نے فرمایا یہ بذات خود بہت بڑا نمونہ ہے جس کو کوئی جھٹلا نہیں سکتا۔ اللہ پاک نے قران پاک میں فرمایا: لقد کان لکم فی رسولاللہ اسوہ حسنہ 'البتہ آپ صلی اللہ علیہ وسلم کی زندگی میں بہترین نمونہ آپ لوگوں کے لئے موجود ہے' اس کا مطلب یہ ہے کہ ہمارا کام کیا ہے.  ہمارا کام یہ ہے کہ ہم آپ صلی اللہ علیہ وسلم کی سیرت کا مطالعہ کریں اور آپ صلی اللہ علیہ وسلم کی سیرت کے مطابق اپنی سیرت بنائیں۔ یہ ہمارے لئے پیغام ہے۔
</p>
        </div>
        <div id="section5" class="section">
            <h3>طریقت اور شریعت</h3>
            <p>مکتوبات<br>
 بات  تو یہی ہے کہ پہلے شریعت ہے پھر بعد میں طریقت۔ شریعت کو پس پشت ڈال کر طریقت پہ نہیں چل سکتے۔  یہ میرا ہاتھ ہے  اور اس کے اندر طاقت ہوگی تو میں کسی چیز کو اٹھاؤں گا۔ یہ میرا ہاتھ ہے اور اس کے اندر طاقت نظر نہیں آرہی لیکن عمل سے پتہ چلے گا کہ طاقت اس میں ہے یا نہیں۔ کیا خیال ہے، نظر نہیں آرہی لیکن طاقت کا پتہ عمل کے وقت چلے گا۔ تو یہ میرا ہاتھ ظاہر ہے اس کی طاقت کیا ہے، وہ باطن ہے۔ مجھے بتاؤ ہاتھ کے بغیر  ہاتھ کی طاقت  کیسے آئے گی۔ ہاتھ کے بغیر ہاتھ کی طاقت کیسے آئے گی۔
بھئی  طاقت کے لیے کچھ ظرف ہونا چاہیے ناں۔ بغیر ظرف کے وہ چیز exist ہی نہیں کر سکتی۔ تو جب یہ بات سمجھ میں آگئی تو نماز نہیں تو نماز کی روحانیت کدھر ہوگی۔ روزہ نہیں ہوگا تو روذہ کی روحانیت کدھر ہوگی۔ زکوۃ نہیں ہو گی تو زکوۃ کی روحانیت کدھر ہوگی حج نہیں ہوگا تو حج کی روحانیت کدھر ہوگی۔ معاملات ٹھیک نہیں ہوں  گے تو ان کی روحانیت کدھر ہو گی معاشرت درست نہیں ہوگی تو اس کی روحانیت کدھر ہوگی اخلاق نہیں ہوئے تو..؟ مطلب ظاہر ہوگا تو باطن اس کے ساتھ ہے ناں بغیر ظاہر کے باطن exist نہیں کر سکتا۔ لیکن ظاہر کافی نہیں ہے میرا ہاتھ ہے لیکن اس میں طاقت نہیں ہے تو کیا کیجیے۔ ہمارے حضرت سید تسنیم الحق صاحب رحمتہ اللہ علیہ ان کو فالج ہوا تھا ایک ہاتھ اور ایک پیر مفلوج تھا۔ ایک ہاتھ انکا لٹکا ہوتا تھا یعنی اس کو اٹھا نہیں سکتے تھے۔ اٹھانے کیلئے دوسرا ہاتھ استعمال کرتے تھے۔ اور پیر کو گھسیٹ کر لے جاتے تھے۔ میں اکثر سفر میں حضرت کے ساتھ ہوتا تھا ایک دفعہ ویسے میں نے عرض کیا۔ باتوں میں بات آجاتی ہے۔ میں نے کہا حضرت اس ہاتھ میں کچھ طاقت ہے؟ فرمایا  نہیں بس صرف بوجھ ہے۔ بس صرف بوجھ۔ بات بالکل صحیح تھی کیوں کہ حضرت اس ہاتھ کو سنبھالتے تھے دوسرے ہاتھ سے۔ خود اس میں تو کچھ بھی نہیں تھا۔ وہ تو بالکل لٹک رہا ہوتا تھا۔
 ہاں پیر کی یہ بات تھی کہ وہ تھوڑا سا بیلنس قائم کرنے کے لئے ایک رول پلے کرتا تھا کسی حد تک۔ یہ نہیں کہ اس پے زور دے سکتے تھے لیکن بہرحال ایک بیلنس کے لئے  وہ تھا۔ لیکن ہاتھ والا معاملہ تو بالکل ہی وہ تھا۔ اسی طریقے سے اگر ہاتھ ہے لیکن اس میں طاقت نہیں ہے تو محض ایک بوجھ ہے۔ تمہارا ایک بوجھ ہے اسی طرح اگر ظاہر ہے لیکن اس میں باطن ہی نہیں ہے تو وہاں پوچھا جائے گا اس میں طاقت کیوں نہیں کیونکہ وہ غیر اختیاری چیز ہے۔ یہ اختیاری چیز ہے۔ اس کے بارے میں پوچھا جائے گا۔ نماز میں خشوع  کیوں نہیں ہے۔اخلاص کیوں نہیں ہے۔ تقوی کیوں نہیں ہے۔ پوچھا جائے گا۔ یہ ساری چیزیں باطن کے ساتھ تعلق رکھتی ہیں۔ تو ظاہر ضروری ہے بغیر  ظاہر کے باطن موجود نہیں ہو سکتا لیکن باطن کے بغیر ظاہر کافی نہیں ہے بلکہ بوجھ ہے۔ یہ نہیں کہ وہ ظاہر بھی ختم کرنا چاہیے کیونکہ اگر ہاتھ ہی بالکل ختم کیا تو پھر طاقت کس چیز میں آءے گی۔ ہاتھ ہوگا تو اس کا علاج کرنے سے پھر اس میں طاقت آ سکتی ہے ناں۔  تو اس وجہ سے آپ ظاہر کو ختم نہیں کر سکتے ہیں لیکن ظاہر کو improve کر سکتے ہیں اس کے اندر باطن کا خیال کرکے آپ اس کو بہتر کر سکتے ہیں۔ یہ بات ہے تو شریعت کے ساتھ طریقت کا یہ معاملہ ہے۔ اب جن پر طریقت کا خمار چڑھا ہو اور ظاہر کا نہ ہو تو وہ طریقت کے فائدے بیان کرتے ہیں کہ یہ اصل طاقت ہے اور یہ اصل چیز ہے۔  بھائی ٹھیک ہے اصل چیز ہے لیکن ظاہر کو ختم نہیں کر سکتے ہو۔ ظاہر کے بغیر طریقت موجود نہیں رہ سکتی۔ اس کے لئے آپ کو ظاہر کو کرنا ہی ہوگا۔ تو حضرت نے یہی بات فرمائی۔ اس کے بغیر آپ یہ نہیں کر سکتے۔ آپ کو عقائد بھی درست رکھنے ہیں۔ آپ کو شریعت کے اعمال بھی درست رکھنے ہیں۔ ظاہرا کم از کم۔ جب یہ ہو جائے تو پھر اس میں باطن کی بات آ جائے گی۔  پھر آپ کا یہ کام ہے.

</p>
        </div>
        <div id="section6" class="section">
            <h3>احادیث فضائل</h3>
            <p>  جمعه بیان<br>
ایک بہت ہی بڑی غلط فہمی جو پائی جاتی ہے وہ یہ ہے کہ ضعیف احادیث شریف کے بارے میں لوگ سمجھتے ہیں کہ بس یہ تو بالکل عمل کے قابل نہیں ہیں۔ اکثر یہ پایا جاتا ہے۔ اور ایک خاص طبقے کے لوگ تو باقاعده اس کا پورا ایک پروگرام  چلاتے  ہیں۔حالانکہ ضعیف حدیث وہ ہوتی ہے جس کی روایت میں کوئی کمزوری پائی جاتی ہو مطلب راوی مجہول ہو یا اس کے حافظے وغیرہ پر شک ہو۔ یا کوئی اور اس قسم کی بات ہو۔ اس کو ضعیف کہتے ہیں۔ جھوٹی حدیث کو ضعیف نہیں کہتے اس کو تو  کہتے ہیں یہ موضوع ہے۔ تو موضوع حدیث میں اور  ضعیف حدیث میں یہ  فرق ہے ایک بات۔
دوسری بات ہے کہ آپ ضعیف حدیث کو ضعیف سمجھ کر جب روایت کریں تو اپ سے ذمہداری اٹھ گئی۔  اپ نے اس کو ضعیف کہہ دیا تو اب یہ کوئی نہیں کہ سکتا کہ آپ صلی اللہ علیہ وسلم کی طرف آپ نے ایسی کوئی بات منسوب کی جو آپ صلی اللہ علیہ وسلم نے نہیں کی۔ کیوں وجہ کیا ہے آپ نے اس کو ضعیف کہہ دیا تو اس کی روایت کے بارے میں تو آپ فارغ ہو گئے۔ اس کے بعد 'انا عندہ ظن عبد بہ'  یہ والی جو بات ہے حدیث شریف میں تو یہ صحیح حدیث شریف ہے کہ میں بندے کی گمان کے ساتھ ہوں اب اگر آپ اس گمان کے ساتھ کے
کہیں صحیح ہو اور اس پر عمل کرلیں اس نیت سے کہ اللہ تعالی اس کو ویسے بھی کر سکتا ہے تو کیا خیال ہے؟ یہ بات اکثر ہمارے ان بزرگوں کے سامنے تو ہوتی ہے لہذا ان کو کوئی اشکال نہیں ہوتا۔ وہ روایت کے ساتھ لکھ دیتے ہیں اس میں ضعف پایا جاتا۔ اپنے آپ کو فارغ کر لیتے ہیں۔ لیکن وہ اس پر ایسا عمل کرتے ہیں جیسے صحیح حدیث پر عمل کر رہ۔ے ہوں۔ یہ جو عصر کی نماز کے بعد ہم 80 مرتبہ درود شریف پڑھتے ہیں تو اس پے بہت سارے لوگ فخریہ طور پر آٹھ کھڑے ہو جاتے ہیں کہ یہ تو ضعیف حدیث ہے۔ بھئ ٹھیک ہے نہ پڑھو لیکن اس میں فخر کی کیا بات ہے۔  توفیق ہے جس کو اللہ پاک نے توفیق دی اس نے پڑھ لیا جس کو توفیق نہیں ملی اس نے نہیں پڑھا۔ یہ کوئی ایسی بات تو نہیں ہے۔ جو نہ پڑھے اس پہ نکیر نہیں اور جو پڑھے اس کی خوش قسمتی۔ تو بس یہی بات ہے۔ بھئ اگر 80 سال کے گناہ معاف نہیں ہوتے تو 80 مرتبہ درود شریف پڑھنے کا تو ثواب مل جائیگا ناں۔ تم سے تو اچھا ہے۔  800 مرتبہ رحمت تو اس پے ہوگئی ناں۔ یہ تو صحیح  حدیث شریف ہے۔ تو بس یہی والی بات ہے کہ اگر ہم لوگ ذرا ان چیزوں کو دیکھیں تو پھر کوئی مسئلہ نہیں ہوگا۔ اللہ پاک ہم سب کو سمجھ عطا فرما دے۔ و آخر دعوانا  عن الحمد للّہ رب العالمین

</p>
        </div>
        <div id="section7" class="section">
            <h3>منور دل</h3>
            <p> خواتین بیان
١٧ دسمبر ٢٠٢٣<br>
مِصرعہ  :
دل اپنا بھی منور ہو کے راستہ جان لے اپنا
<br>تشریح :
یعنی اسکے لئے ذکر  کرنا ہوتا ہے تاکہ ہمارا  دل منور ہو جائے اور ہمیں صحیح اور غلط کا پتہ چل جائے. اکثر لوگ کہتے ہیں ناں  ٹیلی ویژن دیکھنے سے کیا ہوتا ہے؟ کچھ بھی نہیں ہوتا. ہم ان  سے کہتے ہیں اس وقت تو تم ٹھیک کہتے ہو. اس وقت تو تم ٹھیک کہتے ہو لیکن کبھی آجاؤ خانقاہ میں ایک ہفتہ ہمارے کہنے کے مطابق خانقاہ میں وقت گزارو. جو ہم آپ کو بتائیں اس طرح گزارو اس کے بعد پھر جا کر اپنے گھر میں پانچ منٹ ٹی وی دیکھو تو معلوم ہو جائے گا کہ ٹی وی سے کیا ہوتا ہے .بات سمجھ میں آئ ؟ بھائی کالی  قمیص کے اوپر کالا  دھبہ  کیسے نظر آئے گا. پہلے اس کو دھو لو، صاف کر لو. جب صاف ہو جائے گا پھر دیکھو گے کیا ہوتا ہے اس کے اوپر. کالا دھبہ کیسے  نظر آ تا ہے. تو ٹیلی ویژن سے کچھ نہیں ہوتا یہ بات اس وقت صحیح ہے ان کی لیکن ذرا تھوڑا سا وہ اپنے دل کو صاف کرلیں پھر دیکیھیں ٹیلی ویژن ایک چوٹ کی طرح لگتا ہے دل کے اوپر یا  نہیں لگتا. پھر پتہ چلتا ہے.ظلمت کا احساس ہونا شروع ہو جاتا ہے. یہی بات ہے. جس کو ظلمت کا احساس نہیں ہو رہا ہے اس کا مطلب ہے دل کالا ہے. معلوم نہیں ہو رہا. ورنہ  یہ ہے کہ جس کو ظلمت کا احساس ہونا شروع ہو جاتا ہے وہ صحیح بات ہے کہ وہ اس میں رہ نہیں سکتا. پریشان ہو جاتا ہے. پریشان ہو جاتا ہے.

</p>
        </div>
        <div id="section8" class="section">
            <h3>دینے والی ذات</h3>
            <p>درس مثنوی<br>
قال را بہ گزار مردِ حال شو<br>
پیش مردِ کامل پامال شو<br>
(باتوں سے نکل کر مرد حال بن جاؤ<br>
کسی مرد کامل کے آگے پامال ہو جاؤ۔)<br>
بلکہ میں تو کہتا ہوں مرد کامل تو ذریعہ بنتا ہے، اصل تو اللہ تعالی دیتا ہے۔ لیکن چونکہ دیتا اس ذریعہ سے ہے،  جیسے مثال کے طور پر یہ کھڑکیاں ہیں تو کسی کو بتا دیا جائے کہ جس کھڑکی کے سامنے بھی کھڑے ہو جاؤ گے تمہارا حصہ اس میں آ جائے گا۔ اب اس کھڑکی کے اندر  سارا ایک ہے۔ جتنی بھی کھڑکیاں ہیں سب کے اندر ایک ہی ہے۔ تو اب یہ جو جس کھڑکی کے سامنے بھی کھڑا ہوگا تو اصل میں کھڑکی تو نہیں دے گی نا اس کو۔ کھڑکی کے پیچھے جو ہوگا جو ایک ہی ہے وہی دے گا ناں۔ لیکن یہ ہے کہ چاہے اس کھڑکی سے دے چاہے اس سے، اپنا حصہ آپ اپنی کھڑکی سے وصول کرلیں۔ اصل تو دیتا اللہ تعالی ہے۔  یہ جو سلسلہ ہے جو بزرگوں کے ذریعے سے چلتا ہے، اس میں بھی یہی بات ہے کہ آپ صرف سیلیکشن کرتے ہیں کہ مجھے اس کھڑکی سے دے دیا جائے باقی دیتا اللہ تعالیٰ ہی ہے۔ انسان نہیں دیتا۔ انسان نہیں دیتا ہے۔ انسان دے ہی نہیں سکتا۔ انسان کے پاس کیا ہے؟ وہ   آپ کے لئے جس کو ذریعہ بنایا جا رہا ہے۔ خود اس سے پوچھو ناں۔ کہ وہ دیتا ہے؟ وہ کیا کہتا ہے؟ کہتا ہے میں کسی کو کیا دے سکتا ہوں۔ حضرت مولانا اشرف صاحب رحمۃ اللہ علیہ سے ہمارے ایک دوست نے پوچھا
حضرت جو دور ہوتا ہے اس کو زیادہ فائدہ ہوتا ہے یا جو آپ کے قریب ہوتا ہے اس کو زیادہ فائدہ ہوتا ہے۔ تو حضرت نے فرمایا مربی  حقیقی اللہ تعالی کی ذات ہے چاہے دور والے کو دلا دے چاہے قریب والے کو دلا دے۔ طلب کی بات ہوتی ہے ناں۔ جس میں طلب زیادہ ہو۔ وہ چاہے دور بھی ہو تو وہ دور نہیں ہوتا اس کو ادھر سے ہی دلوا دیا جاتا ہے۔
اور جو قریب ہو لیکن طلب نہ ہو۔ نہیں ملتا۔ ابو لہب کتنا قریب تھا۔ ابو جہل کتنا قریب تھا۔ اور نجاشی رضی اللہ تعالی عنہ کتنا دور تھا؟ ملاقات بھی نہیں ہوئی لیکن طلب، تو اللہ پاک نے اس کو وہاں بیٹھے بیٹھے دلوا دیا۔ تو یہ چیز جو ہے ناں اللہ تعالی کا معاملہ ہے اللہ پاک  دلواتا ہے اللہ تعالی دلواتا ہے۔ باقی یہ ہے کہ طلب کرنا پڑتا ہے طلب show کرنا پڑتا ہے. کس کے سامنے show کرنا پڑتا ہے؟ اس کے سامنے۔ لوگوں کے سامنے نہیں۔ اس کے سامنے شو کرنا پڑتا۔ وہ ایک دفعہ حضرت عمر رضی اللہ تعالی عنہ بیمار ہو گئے تو فریاد کرنے لگے تو کسی نے کہا حضرت آپ بھی اس طرح فریاد کرتے ہیں۔ آپ تو بڑے با حوصلہ اور دوسروں کو سبق دینے والے اور آپ بھی فریاد کر رہے ہیں۔ تو  فرمایا اللہ پاک نے مجھے اس لئے بیمار کیا کہ میری عاجزی کو دیکھے تو کیا میں پہلوانی دکھاوں اس کو۔ اس وقت اللہ پاک مجھ سے یہی چاہتے ہیں اور ایک صحابی
رسول صلی اللہ علیہ وسلم، نام میں بھول رہا ہوں، وہ اس طرح اکڑ اکڑ کے جا رہے تھے جہاد میں۔ آپ صلی اللہ علیہ وسلم  نے فرمایا اس وقت اللہ پاک کو یہ ادا اسکی بہت پسند ہے۔ اس وقت عاجزی اللہ پاک دیکھنا چاہتے تھے تو عمر رضی اللہ عنہ یہ دکھا رہے ہیں اور اس وقت اکڑ دیکھنا چاہتے ہیں دشمنوں کے سامنے تو وہ چیز اللہ تعالی کو پسند ہے۔  تو اس وجہ سے یہ معاملہ نہیں ہے کہ کون سی چیز کیا ہے اس کو دیکھیں اس کو کیا پسند ہے وہ کیا چاہتا ہے مجھ سے۔ اسکو دیکھنا چاہیے باقی یہ ہے کہ اللہ جل شانہ کے دینے کا جو انداز ہے اس کا کوئی حساب نہیں ہے۔ حضرت مولانا روم رح نے فرمایا کہ اس کی دین کی کیا بات کرتے ہو، آپ اس کو ایک پھول دیں تو وہ پورا گلزار دیگا۔ آپ اس کو ایک پھول دے دیں جو آپ کو اللہ نے ہی دیا اس کے راستے میں دیں تو وہ آپ کو پورا گلزار دے دیگا۔
تو یہ بات ہے ہر شخص کے ساتھ اس کا اپنا معاملہ ہے۔ ہر شخص کو اپنا معاملہ اس کے ساتھ صاف رکھنا چاہیے اور صاف رکھنے کا جو محل ہے وہ دل ہےلیکن وہ صاف تب ہوگا جب نفس مطمئنہ ہوگا اور نفس مان رہا ہوگا تب یہ صاف ہو ہوگا۔
ٹھیک ہے ناں؟ ورنہ انسان واقعی کمزور ہے بہت کمزور ہے۔ اس کے لئے اللہ پاک نے بہت مثالیں دی ہیں قرآن میں۔
 اللہ جل شانہ ہم سب کو اپنا تعلق نصیب فرمائے اپنی رضا کا طالب بنائے۔ کسی اور چیز کا ہمیں طالب نہ بنائے صرف اللہ پاک کو راضی کرنے کا جذبہ ہو یہی اصل چیز ہے اگر اس چیز کے ساتھ ہم اس دنیا سے چلے گئے کہ اللہ ہم سے راضی ہو خدا کی قسم کامیابی ہی کامیابی ہے۔

</p>
        </div>
        <div id="section9" class="section">
            <h3>فاجر سے دین کا کام</h3>
            <p>مطالعہ سیرت بصورت سوال<br>
الحمد للہ رب العالمین الصلاۃ والسلام علی خاتم النبیین اما بعد فاعوذ بالله من الشیطان الرجیم بسم اللہ الرحمن الرحیم معزز خواتین و حضرات مطالعہ سیرت بصورت سوال کے عنوان سے آج کے سوال یہ ہے کہ آپ صلی اللہ علیہ وسلم نے فرمایا بے شک اللہ تعالیٰ فاجر آدمی کے ذریعے اس دن کی مدد کرتا ہے
<br>مسند احمد حدیث نمبر 109۔  کیا ایسے فاجر  آدمی کا اکرام کرنا چاہیے جو بظاہر دین کی خدمت کر رہا ہوں۔
<br> اس پر مجھے ایک بات یاد آگئی ۔مثلا آپ کسی غیر مسلم کنٹری میں ہیں اور آپ کا کوئی پڑوسی ہے یا کوئی دفتر میں ہے جو غیر مسلم ہے لیکن اچھے اخلاق کا ہے۔ اخلاق سے مراد یہ ہے کہ لوگوں کے ساتھ اس کی مینرز اچھے ہیں اور لوگوں کا احترام کرتا ہے لوگوں کے مذہب کا احترام کرتا ہے۔ ہوتے ہیں اس طرح۔ آپ کی نماز کا وقت ہو گیا خود بیٹھا ہوا ہے اور آپ کو کہتا ہے جاؤ نماز پڑھو آپ کی نماز کا وقت آ گیا۔ کیا خیال ہے ماننا چاہیے یا نہیں ماننا چاہیے۔ اس کا شکریہ بھی ادا کرنا چاہیے۔ ماننا بھی چاہیے۔ کیونکہ اس نے آپ کو اپنے لیے حکم نہیں دیا بلکہ آپ کے لئے حکم دیا ہے۔   جو آپ کے لیے مفید ہے۔ کہتے ہیں الحکمۃ ضالۃ المومن دانائی کی بات مومن کی گمشدہ میراث ہے۔ وہ جہاں سے بھی مل جائے تو لے لے۔ تو اب ظاہر ہے جو بھی کوئی دین کا کام۔ مثال کے طور پر دیکھیں فلسطینیوں کے حقوق ہیں۔ اب اس کے لئے کوئی فاسق اور فاجر کھڑا ہوتا ہے اور وہ کہتا ہے ہمیں ان کا ساتھ دینا چاہیے اور اس کے لئے کوئی پلیننگ بنا لیتا ہے کوئی طریقہ کار بنا لیتا ہے۔ تو ہم اس کو کہیں کہ نہیں تم تو فاجر ہو ہم تمہاری بات نہیں مانتے۔ یہ بات تو ٹھیک نہیں ہوگی۔ دیکھو اللہ پاک نے احوال تقسیم کیے ہیں۔ بعض لوگوں کو بعض چیزوں کی توفیق ہوتی ہے بعض لوگوں کو بعض چیزوں کی توفیق ہوتی ہے۔ مثلا آپ کو نماز پڑھنے کی روزہ رکھنے کی، ان تمام چیزوں کی توفیق عطا فرما دی ہے تو یہ اچھی چیز ہے لیکن معاملات میں گڑبڑ ہیں آپ۔ دوسرا آدمی معاملات میں بڑا اچھا ہے ان چیزوں میں ٹھیک نہیں ہے۔ مطلب وہ یہ نہیں کر رہا تو اس کا مطلب ہے کہ اس کی وہ چیزیں ٹھیک ہیں۔ تو اچھی چیزیں تو دونوں کی ٹھیک ہیں بری چیزیں دونوں کی بری ہیں۔ تو ہر دو دوسرے سے ان کی اچھی چیزیں لے لیں۔ اسی طریقے سے ما شاءاللہ فائدہ ہوگا ایک دوسرے کا۔ تو یہی طریقہ ہے کہ اگر کوئی فاسق فاجر بھی دین کا کام کر رہا ہے۔ اور دین کے کام بہت سارے ہیں۔ تو ان کاموں میں انکی مدد بھی کرنی چاہیے۔ مگر کام ہو تو اللہ کی رضا کے لئے۔  ہاں اگر کوئی پولیٹیکل ایشو کے طور پر کر رہا ہے جس سے اس کا کوئی فاسد مقصد ہے جیسے قادیانی،  وہ جو لوگوں کے لئے خیر خواہی کے کام کرتے ہیں بظاہر۔ مثلا لوگوں کے لئے گھر بنا دیں لوگوں کو سروس دلائیں تو پھر ان کی برائی چونکہ اعتقادی برائی ہے وہ لوگوں پے ظاہر کرنی چاہیے۔  کہ نہیں اسکی وجہ سے تو لوگوں کو شکار کر رہے ہیں۔ اور دوسری بات یہ ہے کہ وہ فاسق فاجر نہیں ہیں وہ تو کافر ہیں۔ کافر کی بھی اچھی بات ماننی چاہیے اگر اس سے اس کا کفر پھیلانا مقصود نہ ہو۔ اگر اس سے اس کا کفر پھیلانا مقصود ہو تو پھر نہیں۔ جیسے مشنری لوگ ہوتے ہیں۔ یہ آجاتے ہیں ناں پاکستان ہندوستان میں وہ مشن کے طور پر یہاں آ کر ہسپتال بھی کھول لیتے ہیں دوسرے رفاہی کام بھی کرتے ہیں تاکہ آپ لوگوں کے مذہب کو تبدیل کروا دیں۔ جنوبی افریقہ میں یہ انگلش پیپل گئے تھے تو انجیل لے کے گئے تھے اور لوگوں کو انجیل پڑھاتے تھے۔ مطلب ہے ان کو عیسائی بنا کر پھر انجیل پڑھاتے تھے۔ کہتے ہیں کچھ عرصے کے بعد دیکھا کہ انجیل افریقیوں کے ہاتھ میں ہے اور حکومت انگلش لوگوں کے ہاتھ میں۔مطلب ان لوگوں نے  یہ طریقہ کار اختیار کیا کہ آءے مذہب کے ذریعے سے اور قبضہ کیا حکومت پے۔ تو  جو دوربین لوگ ہوتے ہیں دوراندیش لوگ ہوتے ہیں وہ ان چیزوں کو جان لیتے ہیں، اور ان کو تاڑ لیتے ہیں اور پھر اس کو سمجھ لیتے ہیں پھر اس کو لوگوں کو سمجھا بھی لیتے ہیں یہ طریقہ کار الگ ہے۔ اللہ پاک ہم سب کی حفاظت فرمائے۔ وآخر دعوانا أن الحمد للّہ رب العالمین 

</p>
        </div>
        <div id="section10" class="section">
            <h3>احوال مقصود نہیں</h3>
            <p>
خطبات حکیم الامت 
<br>معمولات پر جمے رہنا  (چاہیے ) جو شارع اور نائب شارع نے تجویز کر دیے ہیں، ان پر ہر حالت میں پابندی کرنی چاہیے چاہے کوئی کیفیت حاصل ہو یا نہ ہو۔نہ کسی  کیفیت کے سلب سے پریشان ہو کر معمولات میں خلل ڈالو نہ کسی کیفیت کے حصول سے بے فکر ہو کر معمولات میں کمی کرو یہ معنی صبر کے ہیں۔ آگے صبر کی علامات بیان کرتے ہیں۔ کیوں کہ  دعویٰ صبر آسان نہیں جس کا جی چاہے اپنے آپ کو صابر کہنے لگے۔
<br>تشریح:
یہاں پر ایک بات ہے کیفیات کا فائدہ ہوتا ہے اسلیے انکو ان کو محمود کہتے ہیں مقصود نہیں ۔ اچھے احوال محمود ہیں مقصود نہیں۔ ذریعہ ہیں۔ ذریعہ کس چیز کا ہیں۔ عمل کا ذریعہ ہیں۔ مثال کے طور پر اب ایک شخص ہے اس کو بڑے ہی اچھے خیالات آنے لگے اور مسجد میں بیٹھنا اس کو اچھا لگنے لگا قران کی تلاوت اس کو اچھی لگنے لگی اور ماشاء اللہ ذکر کرنا اس کو اچھا لگنے لگا اچھے لوگوں کے پاس جانا۔ یہ اچھے احوال ہیں یہ کیا ہیں اچھے احوال ہیں جس کا نتیجہ کیا ہونا چاہیے؟ قران کی تلاوت کرے ذکر کرے اچھے لوگوں کی صحبت میں رہے مسجد میں رہے زیادہ۔ ایک شخص ہے  اس کا حال اس کے مخالف ہے۔ احوال نہیں ہیں۔ نہ دل مسجد میں لگتا ہے نہ ذکر کرنے کو جی چاہتا ہے نہ قران کی تلاوت کو جی چاہتا ہے نہ اچھے لوگوں کے پاس بیٹھنے کو جی چاہتا ہے۔ اس کے بالکل الٹ ہے لیکن وہ اپنے اوپر جبر کر کے مسجد میں بھی بیٹھتا ہے اچھے لوگوں کی صحبت میں بھی جاتا ہے ذکر بھی کرتا ہے تلاوت بھی کرتا ہے اب بتاؤ دونوں میں کون زیادہ کما رہا ہے۔ یہ دوسرا والا۔ کیوں اس کو اعمال کا بھی اجر مل رہا ہے اور مجاہدے کا بھی اجر مل رہا ہے۔ (احوال) محمود اس معنی میں ہیں کہ اس کے لئے مشکل نہیں ہے مقصود نہیں ہے لہذا وہ عمل نہیں کرے گا تو ضائع ہو جائینگی وہ چیزیں۔ ایک شخص کو مسجد میں بیٹھنا اچھا لگتا ہے لیکن نہیں جاتا مسجد میں تو (کیا) اس کو مسجد میں بیٹھنے کا ثواب ملے گا صرف اس خیال کی وجہ سے؟ اور ایک آدمی ہے اس کا مسجد میں بیٹھنے کو جی نہیں چاہتا لیکن وہ جا کے بیٹھتا ہے۔ ذکر کرنے کو جی نہیں چاہتا لیکن ذکر کرتا ہے اچھے لوگ کی صحبت میں نہیں بیٹھنا چاہتا لیکن بیٹھتا ہے کیوں علماً اس کو معلوم ہے کہ یہ چیزیں اچھی ہیں۔ عملاً وہ اپنے اوپر لازم کر لیتا ہے چاہے اس کے خیالات، اس کی خواہش اس کے خلاف ہیں۔ وہ اپنے نفس کی خواہش کے خلاف یہ کام کر رہا ہے اس کو دو اجر مل رہے ہیں۔ ایک اجر اس کو مل رہا ہے عمل کا اور ایک اجر مجاہدے کا۔  فائدہ اس میں زیادہ ہے اب یہاں پر صبر کام اتا ہے۔ استقلال۔ یہاں پر صبر کام اتا ہے استقلال۔ اب بتاؤ کہ ما شاءاللہ اگر کسی کو یہ علم حاصل ہو اور اس کے مطابق اس کا عمل ہو تو کتنے فائدے میں ہے۔
 آپ یقین کیجئے دنیا ان چیزوں کے پیچھے پڑی ہوئی ہے۔ ان کو اچھے خواب نہیں آتے کہتے ہیں جی پہلے مجھے بڑے اچھے اچھے خواب آتے تھے پیر صاحب اب کیا کروں اب بلکل نہیں آتے۔ بھءی میرے پاس کون سا جنریٹر ہے خوابوں کا کہ میں آپکی طرف متوجہ کروں گا کہ آپ کو اچھے اچھے خواب آنے لگیں گے۔ کیا خیال میں دعا کر سکتا ہوں مفتی صاحب کی کسی کو اچھا خواب آئیں؟ میں تو دعا کروں گا عمل کی ناں کہ اللہ پاک اچھا عمل  نصیب فرمائے۔ اچھا خواب آئے نہ آئے وہ تو اللہ کا فیصلہ ہے کس کی کس طرح تربیت کرتا ہے۔ ہم تو یہ بھی نہیں کہہ سکتے کہ ہمیں اچھے خواب آئیں کیوں کہ اس کو مقصود سمجھنے لگیں گے۔ سمجھ میں آگئی ناں بات؟ علمی گمراہی ہے اگر ہم اچھے خوابوں کی تمنا کریں۔ بھءی مقصود تو نہیں ہے ناں۔ دعا تو مقصود کی کی جاتی ہے ناں ذرائع کی تو نہیں کی جاتی۔ ہاں آسانی کی کی جا سکتی ہے۔ آسانی کی ٹھیک ہے آسانی کی دعا کرو، عافیت کی دعا کرو مقصود کو حاصل کرنے کی دعا کرو۔ یہ نہ کہو کہ مجھے اسی طریقے سے یہ چیز حاصل ہو جائے۔ نہیں اللہ تعالیٰ بہتر جانتے ہیں۔

</p>
        </div>
        <div id="section11" class="section">
            <h3>ورد کی برکات</h3>
            <p>
خطبات حکیم الامت 
<br>
اقتباس : تو کیا ورد کا یہ تھوڑا نفع ہے  کہ اس کی برکت سے فرائض واجبات میں چستی  پیدا ہو جائے.
<br>تشریح: 
 دیکھئے ورد  کیا چیز ہے. ورد  یہ ہے کہ اپ اللہ کو یاد کرتے ہیں. ظاہر ہے  کسی بھی صورت میں آپ اللہ کو یاد کرتے ہیں. اور جو اللہ کو یاد کرتا ہے اس کے ساتھ کیا ہوتا ہے؟ اللہ اس کو یاد رکھتے  ہیں. اللہ جو اس کو یاد رکھتے ہیں تو اس کا مظہر کیا ہوتا ہے؟ کس چیز  سے ظاہر ہوتا ہے؟ اس کو ان کاموں کی توفیق ہوتی رہتی ہے جو الله کو پسند ہیں. تو یہی توفیق  بشاشت کی صورت میں یا کسی اور صورت میں ظاہر ہوتی ہے ناں. ایک دفعہ حضرت مولانا اشرف صاحب  رحمتہ اللہ علیہ تشریف فرما تھے. اکثر سوال جواب کا سلسلہ ہوتا تھا. حضرت نے فرمایا بھئی میں آپ کو اللہ تعالی کی رحمت کو متوجہ کرنے کا طریقہ بتاؤں؟ ہم نے کہا ضرور بتائیے. حضرت نے درود شریف پڑھا اور فرمایا  الحمدللہ میری طرف اللہ کی رحمت متوجہ ہوگئی اور میں اس پے  قسم کھا سکتا ہوں. کیوں نہ ہو حدیث شریف موجود ہے، جو ایک بار درود شریف پڑھتا ہے تو اللہ تعالی کی دس رحمتیں اس کے اوپر اترتی ہیں.  یہ تو ہے. جب یہ بات ہے تو اللہ کی رحمت جب اترے گی تو کیا ہوگا اسے اللہ کا قرب نصیب ہوگا نہ کونکہ لعنت سے دوری ملتی ہے اور رحمت سے قرب ملتا ہے تو جب اس قسم کی بات ہے تو اس کا مطلب ہے کہ اب سب چیزوں کے لئے ایسے ہے. اس طرح  قرآن پاک کی تلاوت کو دیکھیں. اس طرح اور باتیں. تو مقصد یہ ہے کہ ان تمام چیزوں کی قدر کرو. یہ ویسے نہیں ہوتیں. ان کے اثرات ہوتے ہیں.

</p>
        </div>
        <div id="section12" class="section">
            <h3>فلسفیانه و مبتدعانہ تصوف</h3>
            <p> سلوک سلیمانی<br>
 حضرت مولانا اشرف صاحب رحمتہ اللہ علیہ نے اپنی کتاب سلوک سلیمانی کی پہلی جلد میں حضرت نے تین قسم کے تصوف کا ذکر کیا ہے. فلسفیانہ تصوف، مبتدعانہ تصوف، جو بدعات سے بھرپور ہے،مطلب اس میں سنت کا خیال نہیں رکھا جاتا. بدعات ہوتی ہیں اور بس اسی پے سارا کچھ چلایا  جاتا ہے.  تو مبتدعانہ تصوف. اور پھر اسلامی تصوف. تو جو مطلب اسلامی تصوف ہے وہ مبتدعانہ تصوف کے رسوماتی تشریحات سے خالی ہے اور فلسفیانہ تصوف کے فضول باریکات، بے عمل زندگی سے خالی ہے. فلسفیانہ تصوف. آج کل بہت اس کا زور ہے. فلسفیانہ تصوف کی  پہلی چیز اگر آپ دیکھیں گے تو اس میں لفظ سے لفظ نکالنا اور لفاظی کا پورا بہترین اسٹیج تیار کرنا اور عمل کچھ بھی نہیں. اور بندہ حیران ہو جاتا ہے کہ آخر یہ الفاظ ہیں کس لئے. جو بولے جا رہے ہیں اخر اس کا کچھ مطلب بھی ہونا چاہیے ناں . یہ عمل کون کرے گا فرشتے آکر کریں گے؟ ایک صاحب ہے جو آج کل بڑا مشہور ہے. اس کو اکیسویں صدی کا عارف کہتے ہیں کچھ ان کے جو ماننے والے ہیں. اکیسویں صدی کا عارف. بڑے آرٹیکل اس پے آے ہیں. نام میں نہیں لیتا خواہ مخواہ بلاوجہ لیکن ہے ایک صاحب تو اس کا میں نے ایک بیان سنا اور وہ  بیان واقعی الفاظ کے لحاظ سے بڑا اونچا بیان ہے. گلیکسیز کا بیان اور فلاں یہ چیز ہے اور مختلف علم. انفارمیشن کا پورا ایک طوفان تھا. کہتے ہیں جب تک تم اللہ پاک کی بات کو priority  نہیں دو گے اس وقت تک تم کیسے آگے جا سکتے ہو تمہارا  تصور کیسے صحیح ہو سکتا ہے اور  بڑے جذباتی انداز میں بات کر رہا ہے اور کلین شیو اور  وہی ویسٹرن لائف.  حتی کہ انہی کا ایک خلیفہ سمجھ لیں  یا جو ایک ساتھی ہے وہ، میرے ایک ساتھی ادھر گئے، ان سے کام تھا تو نماز کے لیے جگہ نہیں تھی اس کے گھر میں، اور  یہ نہیں ہوتے جو پلاسٹک کے یا چینی کے بت وغیرہ جو بنے ہوتے ہیں یہ جگہ جگہ پڑے ہوے تھے. تو کہتے ہیں بڑی مشکل سے میں نے جگہ ڈھونڈنی مغرب کی نماز کیلئے.  یہ ہیں وہ صوفی. جن کا عمل سے کوئی تعلق نہیں. اور لوگ اس پہ بڑے شیدا ہیں. اس کی وجہ یہ ہے کہ  ان کو چاہیے یہی. کہ عمل  کچھ بھی نہ کرنا پڑے. دونوں میں. مبتدعانہ تصوف میں بھی یہی بات ہے.  ہاؤ ہو  کا زور ہوتا ہے شریعت پر عمل کرنا نہیں. حتی کہ نمازیں  نہیں میں.  پوری راتیں نعت شریف پڑھ پڑھ کے سن سن کے سن سن کے سن سن کے فجر کی نماز غائب. آدمی حیران ہو جاتا ہے بھائی کہاں کی باتیں کر رہے ہو. تو خیر مطلب میرا وہ ہے کہ دونوں میں یہ چیز ہے. بنیاد الگ ہے ایک کی بنیاد نفس ہے دوسرے کی بنیاد عقل ہے لیکن نتیجہ ایک ہے کہ شریعت پر دونوں نہیں چل رہے.
ایک بہت بڑا سلسلہ ہے، اس کا نام سلسلہ عظیمیہ  ہے. روحانی ڈائجسٹ والے. ان کے مراقبہ حال ہوتے ہیں جس میں لڑکیاں مرد عورتیں سب اکٹھے  بیٹھے ہوتے ہیں مراقبه کرنے  اور مراقبہ کیا کرتے ہیں اپنے خیالات. جو خیالات ان کے بنتے ہیں وہ لکھتے ہیں پھر وہ جن  کو اپنے شیخ  سمجھتے  ہیں ان کو بھیجتے ہیں پھر اس پر وہ ان کو مبارکباد دیتے ہیں یہ تو فلاں ہوگیا یہ فلاں ہوگیا. اسی طریقے سے سارا کچھ ہوتا ہے. تو بس سارا کچھ یہی ہے. اور میں نے ان کی ایک کتاب پڑھی ہے بلکہ مولانا عبدالقیوم  حقانی صاحب نے بھی اس پر  رسالہ لکھا ہے، تو ان کے جو پیر ہیں نا جس کے ساتھ وہ منسوب ہیں، بالکل ننگ دھڑنگ  تصویر ہے اسکی پہلے صفحے پر. آدمی حیران ہوتا ہے بھائی یہ کونسا تصوف ہے.  چلو آپ زیادہ سے زیادہ کہہ  سکتے ہیں کہ  مجذوب ہیں تو مجذوب قابل اقتدا ہوتے ہیں؟ وہ سلسلہ تو نہیں چلا سکتے. مجذوب سے تو سلسلہ نہیں ہوتا. مجذوب خود معذور ہوتا ہے قابل معافی ہوتا ہے کیونکہ اس کا دماغ کام نہیں کر رہا ہوتا تو جس کا دماغ کام نہیں کر رہا ہو تو اس سے اللہ پاک نے قلم اٹھایا ہوا ہے لہذا یہ معاملہ ان کا تو ہو سکتا ہے لیکن جو مجذوب ہوگا وہ قابل اقتدا نہیں رہتا اس کی اقتدا نہیں کی جاسکتی تو یہ تو کہتے ہیں ہمارے پورے سلسلے کا بڑا ہے. 
تو بس یہ چیزیں ہوتی ہیں اللہ تعالی ہماری حفاظت فرمائے.
</p>
        </div>
        <div id="section13" class="section">
            <h3>اخلاص</h3>
            <p>ایک چیز ایسی ہے کہ اس کے لئے واقعی تصوف کی ضرورت ہے بغیر تصوف کے وہ سمجھ بھی نہیں آتی۔ یہ نہیں ہوتے جو قران پاک کے اوپر محنت کرتے ہیں (اور کہا جاتا ہے) کہ کمپیوٹر سے زیادہ تیز ہے اور پیچھے بھی  پڑھ سکتا ہے آگے بھی پڑھ سکتا ہے۔ فلاں جگہ بتاؤ تو ادھر سے نکال لیتا ہے۔ یہ اس کے لیے تو بہت اچھا ہے۔ فن کے لحاظ سے تو بڑا کمال ہے۔ اجر کے لہاذ سے جو سادہ پڑھتا ہے اس کا اجر زیادہ ہے۔ اس کی وجہ کیا ہے۔ اس کی وجہ یہ ہے کہ اس میں شہرت ہے۔ اگر شہرت کی نیت سے کیا تو سارا کچھ گیا۔ اور شہرت کی نیت سے نہیں ہو تو بھی اس میں پڑ جاتا ہے ادمی کسی بھی ذریعے۔ لوگ ہی ڈال لیتے ہیں اس میں تو بس اتنا ہو کہ کم ازکم اتنا پکا حافظ ہو کہ  ہر جگہ سے پڑھ سکے جہاں سے بھی پڑھنا چاہے پڑھ سکے اور ترتیل کے ساتھ پڑھ سکے تاکہ قران کا حق ادا ہو جائے۔ وہ ترتیل کے ساتھ نہیں پڑھے گا تو قران کا حق ادا نہیں ہوگا۔ ویسے تو حفظ کر لے گا لیکن حق تو ادا نہیں ہوگا۔ ترتیل کے ساتھ پڑھ سکے اور محفوظ ہو تو کافی ہے اس سے زیادہ جو ہے وہ مجھے تکلف لگتا ہے۔ کیوں کہ اس میں شہرت سے بچنا بڑا مشکل ہے۔ ایک دفعہ حضرت اورنگزیب عالمگیر رحمۃ اللہ علیہ کے دربار میں ایک شخص کو لایا گیا کہ اس نے طوطے کو قران یاد کروایا ہے۔ تو حضرت نے پہلے اس کو انعام دے دیا پھر اسکو  کوڑے لگوائے۔ تو لوگوں نے ان سے پوچھا کہ حضرت آپ نے ایسا کیوں کیا پہلے انعام دیا پھر کوڑے لگوائے۔ فرمایا انعام تو میں نے اس لیے دیا کے فن کی بات ہے اتنا کمال اس نے حاصل کیا ہے۔ کوڑے اس لیے کہ فضول محنت کی (اس پر) جو اسکا مکلف نہیں تھا۔ ایک غیر مکلف کے اوپر محنت کی یہ کسی بچے پر محنت کرتا اس کو حافظ بنا دیتا تو اس کو اتنا ثواب ملتا۔
تو یہ بات ہے۔ ایسے لوگوں کی نظر ان چیزوں پے ہوتی ہے۔ حضرت صوفی تھے ناں۔ تو  آۓ تو دربار میں پہلے سے ساری چیزیں موجود تھیں فضولیات، ان کو ختم کرنا چاہا۔ موسیقی پر پابندی لگائی تو ایک دفعہ جا رہے تھے تو لوگ جنازہ لے کے جا رہے تھے اور رو رہے تھے ساتھ۔ تو فرمایا کسکا جنازہ  ہے۔ تو پہلے سے انکو بتایا گیا تھا کہ حضرت کو یہ بتائیں۔ تو بتایا کہ موسیقی کا جنازہ ہے اور لوگ  رو رہے ہیں۔ فرمایا اچھا ذرا دور دفن کرلیں کہیں واپس نہ آ جائے۔
 پھر اس کے بعد ایسا ہوا کہ حضرت کے  دربار میں بہروپئے بھی تھے تو ان کو بھی ختم کرنا تھا تو حضرت نے ویسے آرڈر سے نہیں ختم کیا۔ اس طریقے سے ختم کیا کہ خود بخود ختم ہو جائے۔ تو انہوں نے کہا کہ بھای بہروپیا جو بھی ہے وہ ایسا بہروپ بھرے گا کہ میں اس کو نہ پہچان سکوں، پھر تو ٹھیک ہے اس کو کام کرنے کی اجازت ہوگی ورنہ پھر ریٹائر۔ اب حضرت بڑے زیرک تھے تو جو بھی آتا تھا ان کو پہچان لیتے حضرت تو بس ریٹائر۔ ایک بہروپیا غائب ہوگیا۔ حضرت جہاں بھی جاتے سفر پہ تو ذرا معلوم کرتے اس راستے میں کوئی بزرگ تشریف رکھتے ہیں یا نہیں تا کہ ان سے ملاقات کر لیں۔ تو ایک دفعہ کسی سفر پے جا رہے تھے تو کسی نے کہا کہ ہاں یہاں پر ایک بزرگ  ہیں۔  تارک الدنیا ہیں کسی چیز کو نہیں دیکھتے بس اپنے ذکر اذ کار میں مشغول ہوتے ہیں۔ لیکن ان سے ہم نے کہا تو وہ کسی کے پاس بھی نہیں جاتے۔  کہتے  ہیں مجھے کیا ہے۔ تو حضرت نے کہا  ہم چلے جائیں گے کوئی بات نہیں۔ تو بادشاہ تشریف لے گئے وہاں پر۔ تو انہوں نے کہا مجھے بھی اپنے جیسا دنیا کا کتا سمجھا ہے؟  جاؤ اپنا کام کر لو۔ خواہ مخواہ میرا وقت ضائع کرتے ہو۔ خوب دبایا ان کو تو حضرت بڑا معتقد ہؤے  تو جاتے ہوئے انہوں نے کچھ اشرفیاں نظر کیں خدمت میں۔ انہوں نے اس کو لات ماری کہا مجھے بھی اپنی طرح دنیادار سمجھتے ہو۔ لے جاؤ۔ تو انہوں نے اس کو اٹھا لیا تو جا کر وہ فرشی سلام کیا تو وہ وہی بہروپیا تھا۔ تو حضرت نے پہچان لیا۔ تو انہوں نے کہا حضرت اب تو آپ نے نہیں پہچانا ناں۔ تو کہاں واقعی آپ مستحق انعام ہیں۔ انعام دے دیا تو اس نے بڑی لجاجت سے لے لیا تو حضرت نے کہا میں نے پہلے بھی تو آپ کو پیسے دیے تھے جو اس سے زیادہ تھے پھر آپ نے کیوں لات ماری اسکو۔ انہوں نے کہا پھر نقل صحیح نہ ہوتی۔ حضرت تھانوی رحمۃ اللہ علیہ نے یہ واقع بیان فرمایا کہ دیکھو وہ بہروپیا تھا لیکن اس نے کہا کہ اللہ والوں کا یہ طریقہ نہیں ہے تو ہمیں دنیا کے پیچھے نہیں بھاگنا چاہیے۔ جو بھی اللہ کے ساتھ دوستی کرنا چاہے اس کو دنیا کے پیچھے نہیں جانا چاہیے۔ حضرت نے اس سے یہ مسئلہ نکالا۔
 مطلب یہ ہے کہ واقعی تصوف  صحیح معنوں میں انسان کو انسان بنا دیتی ہے اگر  صحیح تصوف ہو۔ حضرت تھانوی رحمۃ اللّٰہ علیہ بھی فرماتے تھے کہ کسی نے بزرگ بننا ہے تو میرے پاس نہ آئے۔ میں بزرگ نہیں بناتا۔ میں انسان بناتا ہوں جو انسان بننے کے لئے آے  تو آ جائے۔ اس کی خدمت کے لئے میں تیار ہوں۔ جو کوئی بزرگ بننا چاہتا ہے وہ کسی اور کے پاس چلا جائے۔ میرے پاس بزرگ نہیں بنائے جاتے۔
</p>
        </div>
        <div id="section14" class="section">
            <h3>آسانیوں پے شکر</h3>
            <p>
آسانیاں بہت آ گئی ہیں۔ میں حیران ہوں بزرگوں نے جو کتابیں چھپوائی ہیں، کتنی محنت کی ہوگی۔ مطلب کاتبوں کی کتنے محنت ہے اور پھر اس میں غلطیاں اور پھر اس کو دور کرنا اچھا خاصا کام ہے۔ مجھے مولانا عزیز الرحمان صاحب رحمتہ اللہ علیہ کے ساتھ بیٹھنے کا تجربہ ہوا ہے۔ حضرت کیا کرتے تھے میں آپکو بتاؤں تو حیران ہو جائیں گے آپ۔ کتنی محنت۔ حضرت اشتہار چھپواتے تھے نہ اپنے کام کیلئے۔ تو دوسرے جو اشتہار لوگوں نے اپنے مقصد کے لئے چھپوائے ہوں تو ان سے کاٹ کاٹ کے اس کو  آپس میں رکھتے تھے۔ ایک size  کے۔ کوئی حرف ادھر سے لے لیا کوئی ادھر سے لے لیا۔ وہ آپس میں رکھ دیے۔ پھر اس کے بعد اس کی تصویر نکلوا کے چھپواتے تاکہ کاتب کی ضرورت نہ پڑے۔ یہ ہم نے خود کیا ہے قینچیاں لے کے۔
اور حضرت مولانا اشرف رحمۃ اللہ علیہ کا واقع تو میں نے آپ کو بتایا تھا 14 سال میں (میں کتاب چھپنے کا)  تو کتنی کتابیں ہیں جو مخطوطات کی شکل میں رہیں چھپی نہیں۔ مثلاً وسائل نہیں تھے یا کوئی اور بات ہوگئی۔ بڑی بڑی کتابیں۔ اور اللہ پاک نے ہمیں ایسی سہولتیں عطا فرمائی ہیں۔ اس پے تو میں حیران ہوتا ہوں۔ اللہ پاک کا ہمیں بہت شکر ادا کرنا چاہیے۔ بہت زیادہ شکر ادا کرنا چاہیے۔ ہمیں اپنی غلطیوں کا بھی فوراً پتا چل جاتا ہے۔ یہ کتنی آسانیاں ہیں۔ اور کیا کہیں۔   دیکھیں آیات کریمہ۔ اب کاتب کی ضرورت ہمیں نہیں ہے وہ ماشاءاللہ ڈائریکٹ لے لیتے ہیں جو بہترین ہو۔ اس کو کٹ کر کے پیسٹ کرلیتے ہیں۔ اور وہاں آ جاتا ہے سبحان اللہ۔ کیا خیال ہے  آپ نے کاتب سے مناجات مقبول بنوائی تھی یا پکڑ پکڑ کے ڈالتے تھے۔ کام تو وہی مولانا عزیز الرحمان صاحب والا ہے  لیکن کمپیوٹر استعمال ہوا ہے۔
بڑی محنتیں تھیں۔ کاتب نے مجھے جب بہت تنگ کیا نہ وہ نقشوں والا تو میرے منہ سے نکلا میں نے کہا انشاء اللہ ہمارے پاس یہ چیز آئے گی اور تم ہماری منت کرو گے۔ اور اللّٰہ پاک نے بالکل ہماری زندگی میں دکھا دیا۔ ایسے ہی ہوگیا۔ سافٹ ویئر سے ہم کرنے لگے تو بالکل یہی ہوا۔ پشتو کا ایک کاتب سافٹویئر آیا تھا میرے پاس تو وہ میرے پاس آیا کہ مہربانی کرکے سافٹ ویئر جو پشتو والا ہے وہ مجھے دے دیں۔ میں نے کہا دیکھو نہ بالکل اللّٰہ پاک نے دکھا دیا۔ جو کہا تھا بالکل ایسے ہی ہوا۔ اب دیکھو نہ حضرت کا یہ ابھی جو چل رہا ہے یہ وہی کتابت ہے ناں۔ کتنی خوبصورت ہے۔ اور وہ پرانا لے لو اور اس کے ساتھ کمپیئر کر لو۔ بہت سہولتیں آ گئی ہے۔ اللہ کرے ہمیں شکر کی توفیق ہو جائے۔ شکر کرنا مسئلہ ہے۔ شکر نہیں کرتے لوگ۔ فخر کرتے ہیں شکر نہیں کرتے۔ یہ سب اللہ کی نعمتیں ہیں اور اللہ کی مخلوق ہیں۔ اب باقاعدہ حفظ کرنے کے سافٹویئر بھی آئے ہیں جن کے ذریعے سے حفظ کیا جاتا ہے
</p>
        </div>
        <div id="section15" class="section">
            <h3>ایمان کا نور</h3>
            <p>مطالعہ سیرت بصورت سوال:​​٢٨ جنوری  ٢٠٢٤
<br>
 سیدنا ابوہریرہ رضی اللہ عنہ سے روایت ہے کہ رسول اللہ صلی اللہ علیہ وسلم نے فرمایا: ”مومن ایک سوراخ سے دو مرتبہ نہیں ڈسا جاتا۔“ (متفق علیہ) …کے متعلق سوال 
<br>اقتباس از جواب :
مومن سارے ہیں....میں نے کل ہی اس پر بات کی تھی، "اللہ ولی الذین آمنو." جو ایمان لائے تو اس کو مومن کہتے ہیں. بے شک اس کا تقویٰ نہ ہو اس کو بھی مومن کہیں گے اور مومن ہونے کے ساتھ اس کو  ولی اللہ بھی کہہ سکتے ہیں کیونکہ اللہ کا دوست ہے کبھی تو انشاءاللہ جنت چلا جائے گا۔ لیکن اصل کامل کون ہے؟ وہ جو تقویٰ حاصل کرلے. تقویٰ حاصل کرنے کا پورا پراسس ہے۔ اس کو پورا کرنا پڑے گا. تو یوں کہہ سکتے ہیں کہ مومن تو وہ ہے، لیکن اس کے تقویٰ کے معیار کے مطابق ساری چیزیں اس پر کھلتی ہیں۔ تو لہٰذا جتنا جتنا تقویٰ بڑھتا جائے گا ایمان کی روشنی نظر آتی جائے گی. سمجھ میں آ  گئی ناں بات؟ ایمان   کی روشنی نظر آتی جاۓ گی.  ایمان تو ہے پیچھے  سے، (مگر) رکاوٹ ہے نفس کی۔  روشنی کم آرہی ہے۔ آج یہ نیا علم ہے اچھی طرح اس کو جان لو۔ لکھ لو۔  ایمان تو آ رہا ہے پیچھے سے۔ درمیان میں شیشہ میلا ہے۔ تو کیا ہوگا؟  باہر سے روشنی کم آئے گی ناں۔ تو اس طرح تقویٰ نہ ہونے کی وجہ سے وہ انسان اندھا ہے۔ اس کو ایمان کی روشنی سے فائدہ نہیں ہو رہا۔ تو یہ جو بات فرمائی  کہ 'مومن ایک سوراخ سے دو بار نہیں ڈسا جاتا'  تو ایسا نہ ہو کہ اگر کوئی دھوکے   کھاۓ تو آپ اس کو ایماندار کہنا   چھوڑ دیں۔ نہیں! ایمان ہے لیکن اسکو ایمان سے فائدہ نہیں ہو رہا۔ ایمان  کیلئے روکاوٹ ہے۔ ٹھیک ہے ناں؟ ماشاء اللہ یہی ہمارے حضرت امام ابو حنیفہ رحمتہ اللہ علیہ کی تحقیق ہے کہ ایمان زیادہ اور کم نہیں ہوتا. ایمان زیادہ اور کم نہیں ہوتا۔ ایمان  تو اتنا ہی ہے لیکن اس کا جو اثر ہے وہ زیادہ اور  کم ہوتا ہے حسب حال . ٹھیک ہے ناں؟  تو یہ  ماشاء اللہ اک زبردست  نیا علم  اللہ  تعالیٰ نے نصیب فرمایا۔ تو بہرحال ہم لوگوں کو یہ خیال رکھنا چاہیے کہ ہم ایمان کے ساتھ تقویٰ  کو بھی حاصل کر لیں. تو اس کا  نور ہمیں نصیب  ہو جائے. "مومن خدا کے نور سے دیکھتا ہے". اس کا مطلب وہ ایمان کا نور ہے. ٹھیک ہے ناں؟ وہ ایمان کا نور ہے. ایمان کا نور جس کا بھی ہو وہ صاحب فراست ہے. الله تعالیٰ ہم سب کو نصیب فرمائے واخر دعوانا ان الحمد للہ رب العالمین.
</p>
        </div>
        <div id="section16" class="section">
            <h3>احساس کمتری</h3>
            <p> سوال:<br>
السلام علیکم حضرت احساس کمتری کو دور کرنے کا کیا طریقہ ہے؟
<br>جواب:<br>
 احساس کمتری ہوتی کیا ہے یہ ذرا دیکھنا چاہیے دیکھیں دو ریفرنسز ہیں اگر اللہ تعالی کے لئے اپنے آپ کو کم سمجھنا ہے تو یہ تواضع ہے اور اگر دنیا کے لئے اپنے آپ کو کم سمجھنا ہے تو یہ احساس کمتری ہے، لہذا جس کے دل سے دنیا کی محبت نکل جائے تو اس کو احساس کمتری نہیں ہو سکتی۔ بس دل سے دنیا کی محبت کو نکالنے کی کوشش کرے۔ دل سے جب دنیا کی محبت نکل جائے گی تو احساس کمتری بھی ختم ہو جائے گی
</p>
        </div>
        <div id="section17" class="section">
            <h3>ذہنی غلامی</h3>
            <p>سوال:<br>
الحمدللہ رب العالمین. الصلاۃ والسلام علی خاتم النبیین اما بعد فاعوذ باللہ من الشیطن الرجیم بسم اللہ الرحمن الرحیم معزز خواتین و حضرات مطالعہ سیرت بصورت سوال کے عنوان سے آج کا سوال یہ ہے کہ اپ صلی اللہ علیہ وسلم کے دور میں غلام اور باندی رکھنے کا ایک طریقہ تھا اور آپ صلی اللہ علیہ وسلم کے زمانے کے بعد بھی مسلمانوں میں یہ طریقہ رہا البتہ اسلام نے غلام اور  باندی کے بارے میں احکامات اور شعار بیان فرمائے ہیں. آپ صلی اللہ علیہ وسلم کے زمانے میں جو غلام باندی ہوتے تھے وہ جسمانی طور پر تو غلام ہوتے تھے لیکن انکے دل آزاد تھے. جس کی وجہ سے سخت اذیتوں کے باوجود حق کو قبول کرنے میں دوسروں سے پیچھے نہیں تھے. لیکن اج کل مسلمان ذہنی طور پر غیروں کے غلام ہیں اس قسم کی ذہنی غلامی سے نکلنے کے لئے میں انفرادی اور  اجتماعی طور پر ہمیں کیا کرنا چاہئے؟
<br>جواب:<br>
میرے خیال میں ایک کل کا جو ہمارا بیان تھا مولانا  اشرف صاحب رحمتہ اللہ علیہ کے مقالے کا تھا وہ اسی بارے میں تھا کہ ہم اپنی ذہنی غلامی کو کیسے ختم کریں اس کی وجہ یہ ہے کہ ذہنی غلامی جو ہوتی ہے وہ  ہمارے اندر ہوتی ہے باہر سے نہیں ہوتی. باہر کا تو یہ ہے کہ ہمیں ہلنے نہ دیا جائے ہمیں بات نہ کرنے دی جائے ہمیں watch  کیا جائے یہ تو باہر کی  غلامی ہے لیکن ذہنی غلامی  یہ ہے کہ خود ہی ہم لوگ ان کے پیچھے پیچھے چلتے ہیں دوڑتے ہیں ہمارے پشتو میں اس کے بارے میں زبردست محاورہ ہے. کہتے ہیں 'ما ته خان شوده وېلی دی ' مجھے خان نے شودہ  کہا  ہے. تو اس پر خوش ہوتا ہے کہ مجھے خان نے شودہ کہا ہے. یہ  کیا چیز ہے یہ. یہ ذہنی غلامی ہے. جو ذہنی غلام  نہیں ہوتا وہ اس قسم کی باتیں نہیں کرتا. وہ ایسے نہیں سوچتا. وہ بے شک کتنا ہی غریب ہو لیکن اس سے جذبہ حریت نہیں جاتا.  وہ آزاد ہوتا ہے. ایک دفعہ ایک خان اور ایک  غریب آدمی جو اس طرح  خود دار تھے. ان کے آپس میں لڑائی ہوئی تو اس غریب آدمی نے اک  چھوٹا سا چٹ اس کے پاس بھیج دیا کہ اے  خان تجھے اگر سونے کے گھر کی پرواہ نہیں ہے تو مجھے مٹی کا گھر اتنا زیادہ عزیز  نہیں ہے. بس یہ دھمکی دی تو خان کے ہوش خطاء ہوگۓ کہ یہ تو آخری limit پر آ گیا ہے اب اس کے بعد پھر وہ کچھ بھی کر سکتا ہے. ادھر ایک ٹال والا تھا کوئی، اس کی اک چودھری کے  ساتھ لڑائی ہوئی تو اس نے اپنے سامان کے لئے ٹرک کا بندوبست کر لیا اور ٹرک میں سامان ڈالنے لگا. تو آس پاس کے جو لوگ تھے وہ چودھری  کو کہنے لگے کہ یہ آخری limit  پے آگیا ہے اس نے اپنے گھر والوں کو بھیجنا شروع کردیا اس کا مطلب ہے  یہ اب آزاد ہونا چاہتا  ہے  اس کے بعد تمہاری خیر نہیں ہے. تو بس اس کے بعد پھر اس نے  ان کے ساتھ صلح کر لی.  یہ ہوتی  ہے طبعی  آزادی. جو طبعی  آزاد نہیں ہوتا اس کو لوگ دباتے رہتے ہیں اور جو طبعی  آزاد ہوتا ہے  اس کے کچھ  کرنے سے پہلے لوگ اس سے  ڈرتے ہیں جیسے سویا  ہوا  شیر ہوتا ہے. سویے  ہوئے  شیر سے بھی لوگ  ڈرتے ہیں. 
تو یہ مطلب ہے کہ ہم لوگوں کو ذہنی غلامی سے نکلنا ہوگا. ذہنی غلامی سے نکلنے کا طریقہ کیا ہے وہ آپکو بتاتا ہوں. وہ  یہ ہے  کہ اپ اپنے صلاحیتوں کو جان لیں.اپنی  صلاحیتوں کو جان لیں  اور اللہ تعالی کی مدد پے بھروسہ کریں. جو صلاحیتیں اللہ تعالی نے آپ کو دی ہیں وہ آپ جان لیں کہ وہ کیا ہیں. مثال کے طور پر اللہ تعالی نے اپ کو ہاتھ دیے ہیں پاؤں دیے ہیں دیکھنے کی طاقت دی ہے سوچنے کی طاقت دی ہے  آپ ارد گرد کے بارے میں جان سکتے ہیں یہ چیزیں ان کو استعمال کرنا چاہیے. اس طرح نہیں کی بس  ضائع کر دیں. اس کو آپ استعمال کریں. تو استعمال کرنے کے بارے  میں یہ بات ہے کہ اگر وہ انسان ہے اور سوچ سکتا ہے تو تم بھی تو انسان ہو. اس پر میں آپ کو ایک بات بتاؤں یہ بات حضرت تھانوی رحمۃ اللہ علیہ نے اپنے ایک وعظ  میں بیان فرمائی ہے. کوئی شہزادہ  تھا جو کہ باندیوں میں پلہ بڑھا تھا. اکثر شہزادے اس طرح پلتے ہیں.   مطلب ان کی والدہ کو اتنی  پرواہ نہیں ہوتی. باقی لوگ انکو سنبھالتے ہیں. ان میں پلہ  بڑھا تھا اور عورتوں کی عادتیں اس میں آگئی تھیں.  تو سانپ نکل آیا. ہے تو باندیاں  چیخنے لگی کسی مرد کو بلاؤ سانپ نکل آیا ہے. تو یہ بھی چیخنے لگا کسی مرد کو بلاؤ سانپ نکل آیا ہے. تو باندیوں نے کہا حضور آپ بھی تو مرد ہیں. تو اس نے کہا اچھا یاد دلایا. اچھا ڈنڈا لے آو . ڈنڈا لے لیا اور سانپ کو مار دیا. بات سمجھ میں آرہی ہے ناں؟ یعنی اسکو یاد نہیں تھا کہ میں مرد ہوں. جب اس کو یاد ہے کہ میں مرد ہوں تو بات بن گئی. لہذا اس نے سانپ کو مار دیا. ٹھیک ہے نہ اسی طریقے سے مطلب یہ ہے کہ یہ انسان کے اندر صلاحیتیں ہوتی ہیں.
 ہمارا جو تصوف ہے نہ تصوف یہ بہت پریکٹیکل قسم کی چیز ہے افسوس کہ لوگ اس کو سمجھ نہیں پاتے اس کو theoratical کہانیوں کا سلسلہ بنا لیتے ہیں. دیکھیے انسان کے اندر کچھ بری چیزیں  ہیں جو تباہی کی طرف لے جاتی ہیں ان کو دبانا ہوتا ہے. اور  انسان کے اندر کوئی اچھی چیزیں  ہوتی ہیں. ان کو ابھارنا ہوتا ہے. ان کو جو مخفی ہوتی ہیں دبی ہوتی ہیں ان کو ابھارنا ہوتا ہے. یہ دو ہی کام کرنے ہوتے ہیں. تیسرا کوئی کوئ کام نہیں. اچھا جو دبانے والی چیز ہے وہ مجاہدہ ہے. رذائل  کو دبانا پڑتا ہے. ہمارے اندر غلط غصہ ہے حسد ہے یہ سب چیزوں کو دبانا پڑتا ہے. یہ ہماری  بری چیزیں  ہیں ان کو دبانا ہے. اس کے لیے مجاہدہ ہے. مثال کے طور پر حسد ہے آپ کا. آپ کا دل چاہتا ہے کہ جس کے ساتھ حسد ہے  اس کے خلاف خوب بولوں. آپ کا مجاہدہ یہ ہے کہ اس کے خلاف نہ بولو. بلکہ اس کی تعریف کرو اب یہ مجاہدہ آپ کو ماشاء اللہ بیلنس پے  لاۓ گا. ٹھیک ہے نہ .
تو اب یہ جو چیز ہے مطلب یہ تو دبانے والی چیز ہے.  اور کیا ہے اور اپ کے اندر بڑی صلاحیتیں ہیں. آپ اپنے تصور کے ذریعے سے اپنی جو اندرونی صفات ہیں وہ اپ اندر سے. مثلا للہیت ہے اخلاص ہے. اپنی کممائیگی ہے عاجزی ہے اس کی طرف آپ جا سکتے ہیں یہ آپ کے اندر مطلب built in  ہے لیکن آپ نے سامنے لانا ہے تو اس کو سامنے لانے کے لیے ذکر اذکار ہیں ہیں شغل ہیں. یہ زرائع ہیں  اس کے لئے. تاکہ وہ جو چھپی ہوئی صلاحیت ہے وہ ابھر آے.
 انسان کو واقعتا بہت اچھی چیزیں عطا ہوئی  ہیں  لیکن اس کو یا تو خبر نہیں ہوتی  اور اگر خبر ہو تو اس میں  ہمت نہیں ہوتی  اس وجہ سے اس   کو ابھارنے کے لئے ان چیزوں کو استعمال کیا جاتا ہے. اب مجھےآپ  بتاؤ آدھی چیز ابھارنے کی ہے  آدھی چیز دبانے کی ہے  تو جس نے صرف دبایا اور ابھارا نہیں کیا وہ  کامیاب ہو سکتا ہے؟ اور جس نے صرف ابھارا اور دبایا نہیں وہ کامیاب ہو سکتا ہے؟ یہی ہم کہتے ہیں  جس  پے  ہمارے  چند ساتھی سمجھتے ہیں  کہ جی  ہمارے نقشبندی سلسلے میں  مجاہدے کی ضرورت نہیں ہے. بھئی نقشبندی سلسلہ کوی باہر سے تو نہیں آیا نا وہ بھی تو  تصوف ہی ہے نہ.تو کیا  یہ چیز نہیں ہوگی؟ مجاہدہ؟ مجاہدے  کے بغیر آپ کیسے ترقی کر سکتے ہیں. ہاں مجاہدوں کو آسان بنانے کے لئے،  یہ ذکر اذکار مراقبات اس کو آسان بنانے کے لئے ہیں. یہ نہیں کہ مجاہدہ ختم ہو جاتا ہے. مجاہدہ  ہوتا ہے. اس کو صرف جیسے مطلب لوہے کو آپ نے کسی  چیز میں convert  کرنا ہے اس کو mould  کرنا ہے اس کو آپ گرم کرتے ہیں تو گرم کر کے نرم ہو جاتا ہے. آپ اسکو mould کر لیتے ہیں. یہ نہیں ہے کہ آپکو موڑنا ہی نہیں ہے. اب یہ جو چیز ہے لوگوں کو  سمجھ نہیں آتی.تو ظاہر ہے  رہ جاتے ہیں پھر درمیان میں. تو یہ بات ہے.
ذہنی غلامی اس کو بھی دور کرنے کے لئے یہ چیزیں کرنی پڑتی ہیں.  مثال کے طور پر تصور کے لحاظ سے آپ  اپنے  تصور کو جو ذہنی غلامی ہے اس کو ختم کر سکتے خیال کا علاج خیال ہے. تو خیال آپ کے اوپر غالب ہے ذہنی غلامی کا تو اب اس کو خیال کے ذریعے   سے دور کر سکتے ہیں. جیسے دیکھو قران پاک میں ابھی فرمایا گیا  اللہ پاک کی قدرت کا. اور  اللہ تعالی بہت قریب ہے. اب آپ کا دشمن چاہے بہت ہی طاقتور کیوں نہیں لیکن اگر آپ اپنے خیال کے ذریعے سے اس چیز کو غالب کریں کہ اللہ بہت قریب ہو اللہ تعالی ہر چیز پر قدر غالب  ہے، آپ اس  سے پھر نہیں ڈریں گے . یہ اللہ اکبر کا جو لفظ ہے اگر یہ کسی کا صحیح ہو جائے تو پھر کسی اور کے آگے جھکے گا؟ سوائے اللہ کے کسی آگے جھکے گا؟ نہیں جھکے گا.  اسی لئے عرض کرتا ہوں کہ یہی چیزیں ہم نے  پیدا کرنی ہیں.  ہمارے اندر موجود ہے. ہم سبحان اللہ کہتے ہیں لیکن کیا  ہمارا  سبحان اللہ وہ ہے جو ہونا چاہیے؟ ہم اللہ اکبر کہتے ہیں  الحمداللہ ہتے ہیں.  لیکن کیا ہمارا الحمداللہ وہ ہے جو کہ ہمارے اندر چینج لے ائے. اسکو ٹھیک کرنا ہے. تو خیال کا علاج خیال ہے. اس کو اس کے طریقے سے ہمیں تبدیل کرنا پڑے گا.
میں آپ کو اس کی مثال دیتا ہوں مثال پریکٹیکل ہے.  کوئی تصوف کی کتاب سے مثال نہیں دے رہا.  میں آپ  کو اپنی جیتی جاگتی زندگی سے مثال دیتا ہوں ہماری انجینئرنگ میں ایک سبجیکٹ  ہے. آٹومیٹک کنٹرول اینڈ انسٹرومینٹیشن. یہ ہمارا سبجیکٹ ہوتا تھا. اچھا اس کو ہمارے سینئر لوگ جو تھے وہ اس کو جنات کی زبان کہتے تھے. یہ جنات کی زبان ہے اس کو کوئی نہیں سمجھتا. اس کے ساتھ بڑے لطیفے بناۓ ہوے تھے. ان میں سے ایک لطیفہ یہ تھا کہ ٹیچر اس کو پڑھا رہے تھے تو اپنے ساتھ لاۓ تھے وہ sheets  جس سے وہ نوٹس لکھوا رہے تھے. کہتے ہیں  ایک کاغذ گر گیا درمیان سے، تو  ٹیچر کو پتہ ہی نہیں چلا تو اس نے جیسے دوسرا  گرگیا تو تیسرے کاغذ  سے اس نے لکھنا شروع کر دیا. اس کو پتہ ہی  نہیں لگا. یہ ایک لطیفہ تھا. actually ہوا  تھا یا نہیں  واللہ اعلم  یہ  تو مجھے پتا ہی نہیں. لیکن میں نے  اپنے سینئرز  سے یہ سنا. تو اک سوچ میرے ذہن میں آئ کہ یہ کیسے ممکن ہے. کیسے نہیں سمجھ میں آ سکتی. جنہوں  نے یہ مضمون لکھا ہے وہ بھی تو انسان ہیں. یہ کیسے ممکن ہے.  اک سوچ ہے. اور تو کچھ نہیں. بس یہ ذہن میں آگئی.  اب کیا ہوا یہ ارادہ کیا کہ اس کو سیکھنا ہے. کیسے سیکھنا ہے  اب دیکھو بتاتا ہوں. ہمارے انگنیرنگ  میں  جب امتحان  ہو جاتا ہے نہ تو  درمیان میں کچھ چھٹیاں ہوتی تھیں. ان چھٹیوں میں  میں نے اس بک کو لائبریری سے issue  کر لیا اور پھر میں نے اس کو پڑھنا شروع کیا. ظاہر ہے چھٹیاں  تھیں  تو  کام یہی تھا تو پڑھنا شروع کیا. اس میں سے مجھے اک نکتہ ملا. اس کا نام ہے آپ  تو  جانتے ہوں گے transducer. وہ پورے سبجیکٹ کی  main چیز تھی. جو transducer  سمجھ جائے تو اس کا مطلب ہے اس نے اس  سبجیکٹ کو سمجھ لیا. اب پھر مختلف قسم کے ٹانسر ہوتے  ہے اس کی details  ہوتی  ہیں لیکن اصل چیز تو وہی ہوتی ہے. کہ پرائمری transducer اور سیکنڈری transducer.  پرائمری transducer  میں کوئی بھی فزیکل quantity  الیکٹریکل quantity میں تبدیل ہوتی ہے. تو الیکٹرکل  کو کنٹرول کیا جا سکتا ہے. یہ ساری باتیں اس میں  آگئی. وہ میں نے الحمداللہ ایسا سیکھا کہ بڑے مشکل سے مشکل مضامین جو اس کے اوپر ڈیپنڈ ہوتے تو مجھے الحمداللہ کلیئر ہو جاتے. مثلا وہ ٹیلی فون کا سبجیکٹ ہوتا تھا الیکٹریکل والوں کا. telecommunication . تو  اب میرا side roommate  تھے وہ میرے پاس آئے تھے تو میں نے کہا آپ نے تو یہ  سبجیکٹ پڑھا ہے. میں نے جس طرح  اسکو سمجھا ہے میں میں سنا دوں آپ  کو؟ اسنے کہا  بتاو.  میں نے اسے وہی کہا کہ دیکھو جس وقت ٹیلی فون کرتے ہیں تو اس میں ایک پردہ ہوتا ہے جو basically transducer ہوتا ہے. اس میں جس وقت اپ آواز دیتے ہیں تو پریشر wave بنتی ہے اس سے vibrations، پھر displacement  ہوجاتی  ہے اس سے وہ الیکٹریکل کوانٹٹی میں کنورٹ کی جاتی  ہیں اس کو پھر آپ modulate کرتے ہیں. پھر اسکا reverse الیکٹریکل سے vibration . اس سے پھر sound wave بنتا ہے. کہتا ہے بلکل  یہی بات ہے. اب دیکھیں میں نے پڑھا نہیں تھا لیکن چیز بالکل وہی ہے. الحمدللہ اس کے اندر اتنی ایکسپرٹیز  ہو گئی اللہ کا شکر ہے الحمداللہ کہ میرا  پورا کیریر اس کے اوپر بنا بعد میں ڈیٹا accusation  لیبارٹری میرے پاس تھی. وہ یہی چیز تھی. اور ساتھ اسکا  پورا ایک نظام بھی اسی کے ساتھ ہمارا بنا. بڑی عجیب عجیب اس میں برکات ملیں.
 اب دیکھو یہ کیا چیز تھی. صرف اک سوچ .اس کے علاوہ کوئی اور چیز  نہیں تھی. یہ سوچ تھی  کہ یہ بھی انسان ہے   میں بھی انسان ہوں اگر یہ کر سکتا ہے میں کیوں نہیں کرسکتا. اور  وہ ہمارے اندر کیا کرتے ہیں؟ وہ ہمارے اندر یہ  پروڈیوس کرتے ہیں کہ ہم تمہیں تیار  چیز دے دیتے ہیں تم چابی گھماؤ اور اسے لے لو. ڈیٹا accusation  لیبارٹری جب میں بنا رہا تھا. تو خالد اکبر صاحب کے پاس میں چلا گیا کالونی میں. اس کے پاس میں گیا میں نے کہا میں اس کے لئے  کیا منگواؤں آپ  کے خیال میں؟ تو اس نے مجھے کہا کہ آپ تیار چیزیں بھی منگوا سکتے ہیں وہ سارا کچھ وہی کریں  گی جو آپ چاہتے  ہیں لیکن میں آپ کو مشورہ دیتا ہوں کہ آپ 
باقاعدہ  ڈیٹا accusation کارڈز منگوالے اور اس سے اپنے مطلب کی چیزیں خود بنائیں. تو مجھے ان کی بات سمجھ میں آگئی تو میں نے کارڈ منگوا کر اس سے اپنا سسٹم بنوایا software  بھی خود بنایا. اس کا فائدہ یہ ہوا کہ ہم انڈیپینڈنٹ ہوگئے. مطلب ہمیں یہ پرواہ نہیں تھی کہ بھئی کوئی چیز روک دیں گے تو کیا ہو جائے گا. کچھ  نہیں ملے گا  تو کیا ہو جائے گا. وہ ساری چیزیں independent آ گئیں. اتنے  sensitive  کام اس پہ ہم نے کیے ہیں کہ  آپ  تصور نہیں کر سکتے لیکن وہ سب ماشااللہ اسی پے چل رہے تھے یہ ہے. یہ ذہنی  غلامی سے نکلنا ہے.
 یہ ہے  ذہنی غلامی سے نکلنا. کبھی بھی یہ نہ سوچیں  کہ اللہ نے آپ کو نعوذباللہ من ذالک عضو معطل  بنایا ہوا ہے. اللہ تعالی کا سنت  عادیا ہے کہ اگر ایک چیز آپ  سے لے لیں نا تو دوسری چیز آپ  کی تیز کر دیتے ہیں. یعنی ہم نے اندھوں  کو دیکھا ہے کہ اندھوں کی قوت شامہ اور سماعت اتنی تیز ہوتی ہے، یہ جو  پیدائشی  اندھے  ہوتے ہیں کہ وہ اپنا سارا کام اس سے کرتے ہیں. ہمارے نانا کے بھائی تھے انہوں  نے درس  نظامی پورا اندھے ہونے میں پڑھا. جمعیت علماء اسلام کے لیڈر تھے. پوری جماعت کو چلایا. سارا  کچھ کرتے رہے. اپنا ریڈیو سنتے تھے، دکان کرتے تھے. اب یہ ساری چیزیں کیسی ہیں. کس طرح  وہ کر رہے تھے. یہی بات ہے.  ہم جاتے نان توہماری آہٹوں کو بھی  پہچان لیتے تھے . ایسی  زبردست ان کو اللہ تعالی نے صلاحیت دی تھی. تو اب یہ کیا چیز ہے. اک چیز اگر آپ سے لے لیں تو دوسری دے دیتے ہیں.  یہ نہ سمجھو کہ تمہیں کچھ دیا نہیں گیا ہے . اس کو ذہن سے نکالو. کہ  تمہیں کچھ دیا نہیں گیا ہے. ہمارے شیخ مولانا اشرف صاحب   جیسے اپ نے کل کے مضمون میں اندازہ  کیا کہ وہ  احساس کمتری کو نکالتے تھے. تو الحمداللہ حضرت کے جو ہیں  متعلقین ان  کو اللہ تعالی نے یہ نعمت دی ہے کہ وہ احساس کمتری میں نہیں آتے.  ہمارے ڈاکٹر فدا صہب کو دیکھو مسرت  شاہ صاحب جو تھے. کیا کیا عجیب اللہ تعالی نے   ایسی صفات انکے  اندر رکھیں تھیں.  تو کیا بات تھی.  یہی کہ احساس  کمتری نہیں تھی ان میں. وہ یہ  نہیں سوچتے تھے کہ ہم نہیں کچھ کر سکتے. کہتے تھے  اللہ نے جو دیا ہے وہ تو ہم  کر سکتے ہیں. ہان اگر اللہ نہ چاہے تو پھر ہم کچھ نہیں کر سکتے. پھر  ہمارے پاس کچھ بھی نہیں ہے. لیکن اللہ پاک اگر  ہمیں  منع نہیں کرتا  تو جو کچھ دوسرے لوگ کر سکتے ہیں وہ  ہم بھی کر سکتے ہیں.  تو یہ اصل میں بنیادی بات ہے. حضرت کو ایک دفعہ میں نے کچھ اپنے کچھ احوال لکھے  تو میں نے حضرت سے کچھ لکھا تو حضرت نے  فرمایا بیٹا یہ ساری باتیں صحیح ہیں  لیکن کہیں یہ احساس کمتری  کی طرف نہ چلی جایں کیونکہ احساس کمتری ایسی چیز ہے جو انسان کی شخصیت کو مسخ کر کے رکھ دیتی ہے.  اور یہی  بات ہے. اب حضرت کو خود دیکھو مفلوج ہیں مفلوج. چھے  بڑی بیماریاں، فالج ہڈ  heart پرابلم asthma  السر اور کانوں کا مسئلہ. یہ بڑی بڑی چیزیں تھی لیکن دیکھو .  ہیڈ آف ڈیپارٹمنٹ تھے. ظاہر ہے جو حضرت کے ساتھ متعلقین تھے ان کی تربیت بھی فرماتے تھے. لیکچر وغیرہ  دیتے تھے. مختلف کانفرنس میں  حصہ لیتے. یہ سارے کام کرتے تھے. ایک ایسا شخص کہ میرے خیال میں اگر کسی اور کو وہ بیماریاں  لگ جائیں  تو وہ  چارپائی سے بھی نہ آٹھ  سکے لیکن وہ whealchair پے جاکر  hostels  میں گشت کر رہے ہیں. یہ کیا چیز ہے . یہ ہمت ہے.
ہمارے بزرگوں نے فرمایا ہے ناں ہمت  مرداں  مدد خدا. مرد ہمت کریں گے تو اللہ تعالی مدد فرمائیں گے. جب ہم لوگ خود ہی اپنے سوئچز آف  کرلیں اللہ تعالی بھی پھر چھوڑ دیتا ہے کہ اچھا تم لوگ نہیں استعمال کرنا چاہتے تو ٹھیک ہے . پھر ایسی ہی بات ہو جاتی ہے. وہ جو terror  ہوتا ہے ناں  کسی کا اگر آپ  کے اوپر آجاۓ. بیٹھ جائے  آپکے دل میں وہ آپ  کو کچھ بھی نہیں کرنے دے گا. بعض لوگ سانپ کے خوف سے مرتے ہیں سانپ کے ڈسنے سے نہیں مرتے. اچھا اس طرح گولی کی آواز  سے مرتے ہیں گولی سے نہیں مرتے. لیکن جس وقت یہ چیز ختم ہو جاتی ہے پھر گولیوں کے  سامنے بھی جاتے ہیں اور نہیں مرتے.
کیوں کہ پورے الرٹ ہوتے اگر گولی اس طرف آ رہی ہو تو وہ ادھر ہو جایں گے.
میجر صہب تھے  ہمارے ساتھی تھے کالونی میں. یہ جو ادھر مسئلہ ہوا تھا گلشن دادن  خان کا اوجھڑی کیمپ کے  میزائل وغیرہ کا  اس سے  انکا گھر بلکل تباہ ہو گیا تھا . انکی بیوی ایک طرف نکلی بچے  دوسری طرف. تو وہ اپنے دفتر سے آ  رہا تھا گاڑی میں. تو میں  نے کہا کہ اپ کیسے ارہے تھے ادھر تو میزائل تھے. تو کہتے ہیں کہ  تو  نظر آتے تھے ناں. ادھر سے آتے تو میں گاڑی ادھر کر لیتا. ادھر  سے آتے تو میں گاڑی دوسری طرف کر لیتا. ہے اب یہ انسان جس وقت اپنے حواس میں ہو تب ہی  کرسکتا ہے. جو اپنے حواس میں نہیں تو کیا یہ کر سکتا ہے. وہ تو اسی سے مر جاۓ گا کہ میزائل آ رہا ہے. بس یہی چیز ہمارے اندر چاہیے. ہم اپنے جو وسائل ہیں انکو ضائع نہ کریں. اپنے  ہوش و حواس کو قائم رکھیں. یہی علامہ اقبال کی پوری شاعری کے اندر اگر اپ دیکھنیں تو میسج کیا ہے؟ مطلب یہ ہے کہ تم اپنے آپ  کو پہچانو خودی کیا ہے خودی اصل میں یہی چیز ہے. خودی کا جو بنیادی کانسیپٹ ہے. مجھے خود حضرت کے ساتھ اختلاف تھا کہ  یہ خودی کا لفظ تو تکبر کی طرف جاتا ہے.  تو حضرت کی زیارت ہوئی تو حضرت نے فرمایا کہ میں نے خودی کا لفظ انفرادی (حیثیت) کے لئے نہیں بلکہ اجتماعی  (حیثیت)  کے لئے کہا ہے. یعنی پوری قوم کے لئے کہا ہے. تو  اب دیکھو بالکل بات یہ ہے کہ پوری قوم کے لئے اگر ہے  تو کوئی مسئلہ نہیں پھر بات صحیح ہے. تو یہ جو انہوں نے خودی کا کانسیپٹ دیا ہے اصل میں یہی چیز سمجھانے کے لیے دیا ہے کہ سمجھ لو اپنے اندر کچھ پیدا کرو. جو صلاحیتیں  ہیں  ان کو ان کو سمجھو. 'خودی کو کر بلند اتنا کہ ہر  تقدیر سے پہل...' یہ  کیا چیز ہے. وہ یہی چیز ہے کہ  پھر اللہ پاک کا نظام آپ کے ساتھ ہو جائے گا.  یہ نہیں کہ تم اللہ پاک کے نظام پر غالب ہو جاؤ گے. یہ تو نہیں کہا. کہ "خدا بندے سے خود پوچھے بتا تیری رضا کیا ہے' مطلب یہ کہ وہ جو چاہتا ہے اس کے حساب سے اللہ تعالی اس نظام کو سیٹ کر لیتا ہے مطلب مطلب "وَالَّذِينَ جَاهَدُوا فِينَا لَنَهْدِيَنَّهُمْ سُبُلَنَا ۚ وَإِنَّ اللَّهَ لَمَعَ الْمُحْسِنِينَ"[ العنكبوت: 69] پہلے سے فرما چکے ہیں ."خودی کا سر نہاں لا الہ الا اللہ. خودی ہے تیغ فسان  لا الہ الا اللہ" وہ یہی  کہتا ہے، لوگوں نے پتا نہیں اس کا  کیا کیا مطلب بیان کیا پروفیسر لوگوں نے. اصل چیز تو یہ ہے تو اس لیے میں عرض کرتا ہوں کہ اگر انسان تھوڑا سا اپنی  صلاحیتوں کو جان لے اور اللہ تعالی کے ساتھ اپنا تعلق  پیدا کر دے. میں اپ کو بتاؤں ذرا تصوف کے لحاظ سے. اپنے  برے  رزائل کو ختم کرو یہ فنا ہے. اور پھر آپ  کو اللہ جل شانہ اس کے بعد بقا عطا فرما دے. پھر وہ اچھی صلاحیت آپ کے اندر  پیدا ہو جاتی ہیں اور پھر اللہ تعالی کا نظام آپ کے ساتھ ہو جاتا ہے. یہ بات ہے  ٹھیک ہے ناں. اب فنا اور بقا کو لوگوں نے پتہ نہیں  کیا بنایا ہوا ہے.  چیز تو یہی ہے. تو اگر ہم لوگ تھوڑا سا ااس  کو دیکھیں تو میں  کہتا ہوں کہ اللہ پاک کا (نظام) بہت وسیع ہے. آپ  کے لئے اللہ پاک بہت اس میں جگہ بنا لے گا. لیکن تم اپنے آپ کو پہچانو.
 مجھ سے جو ایک صاحب نے پوچھا تھا. ماشاء اللہ ایک بہت سادہ تبلیغی جماعت کا آدمی تھا یہاں پر آیا میرے پاس مجھے کہتا اپ مثنوی شریف کی تشریح کرتے ہیں ذرا اک شعر کا مطلب سمجھا دیں. میں نے کہا کیا ہے. اب سنو. تو  کہتے ہیں "جہد کن در  بےخودی، خود را بیاب. ختم شد واللہ و اعلم بالصواب" مطلب "  یعنی "اپنی بیخودی کی کوشش میں لگ جاو اور پھر اپنے آپ  کو پا جاؤ. اور بس بات ختم ہوگئی" یہ مولانا روم رحمۃ اللہ کا شعر  ہے تو اس کو تو میں نے سمجھا ہی دیا الحمدللہ لیکن پھر اس کے اوپر میں غزل کی. اس  غزل میں اس کی تشریح ہے اور اس غزل کو کوئی سمجھے تو علامہ اقبال کے خودی بھی جان لے  گا. کہ  علامہ اقبال کی خودی کیا چیز ہے.کیوں کے دونوں کا source  ایک ہے  اور وہ کیا ہے؟ اس کے  ایک ایک شعر پر تھوڑا سا سوچیں. سر نہ دھنیں. سر دھننے  سے کیا ہوتا ہے.
<br>عنوان ہے جہد کن دربے خودی خود راہ بیاب<br>
 <br>مثنوی میں کیا ہیں  فرماتے جناب
 <br>جہد کندر بے خودی خود را بیاب
 <br>اس کا مطلب یہ ہے کہ خود کو مٹا
 <br>کر فنا اپنی جو ہے یہ آب و تاب
 <br>نفس کی آلایشوں  کو دور کر
 <br>چھائی تیرے دل پہ جو ہیں بے حساب
<br>آنکھیں تیری سچ بھی  پھر دیکھ لیں
 <br>دنیا ایسی ہو کہ جیسے خیال و خواب
 <br>کان تیرے حق سے روگر داں نہ ہوں
 <br>اور نہ سنوائے غلط نفس خراب
<br>(نیگیٹو چیزیں دور ہو جایں )
 <br>خود سے تو گم ہو صرف وہ یاد ہو
 <br>پھر وہاں سے آے بھی کوئی جواب
 <br>تو سمجھ جائے کہ تو کچھ بھی
<br>اور سب کچھ اس کا ہی ہے لاجواب
  <br>اپنے خود کو عشق میں معدوم کر 
 <br>تو بقا کا پھر کھلے گا تجھ پہ باب 
 <br>جس میں تو اس کا ہی ہے اور وہ تیرا
 <br>ہر وقت سنتا ہو تو اس کا خطاب
<br>تو کرے وہ جو اسے منظور ہو
 <br>وہ کرے گا جو کہ چاہیں آنجناب
<br>(یہ وہی ہے علامہ اقبال والی بات )
 <br>خود کو پہچانو شبیر  کے کیا ہو تم
<br>ختم شد واللہ اعلم بالثواب
 <br>اس میں خود کو پہچانو پے میں آپ کو واقعہ  بتاتا ہوں. یہ پریکٹیکل چیزیں ہیں یہ theoratical چیزیں نہیں ہیں.  لوگ کہتے ہیں پتہ نہیں کہانیاں ہیں. کہانیاں نہیں ہیں. میں جب  جرمنی گیا  تو میں  نے اپنے شیخ مولانا اشرف صاہب رحمتہ اللہ سے عرض کیا کہ حضرت مجھے جرمنی بھیج رہے ہیں اور  میں بیمار آدمی  ہوں. اور کبھی میں نے  تنہا اتنا سفر نہیں کیا. کیا کروں. مطلب میں گویا کہ رہنا چاہتا تھا کہ نہ جاؤں.  حضرت نےفرمایا نہیں جرم جرمنی  ضرور جانا  ہے علامہ اقبال بھی تب   علامہ اقبال بنا جب جرمنی سے ہو کہ آیا .  میں نے کہا کہ حضرت میں اکیلے ہوں. کہا  کیسے اکیلے ہو. اللہ رحیم جو ساتھ ہے.  یہ بات دل میں بیٹھ گئی  الحمدللہ. تو اللہ پاک نے بھی پھر  دکھا دیا کہ  کیسے  ہمارے ساتھ ہے.  خیر ایسا ہوا کہ جب وہاں پر گیا تو اللہ پاک نے دل میں ایک عجیب بات ڈالی. ایک عجیب بات ڈالی. کم از کم وہ میری  قابلیت سے نہیں تھی. دل میں یہ بات تھی کہ  وہاں پر میں مسلمانوں کا سفیر ہوں. لهذا میں جو کچھ کروں گا تو  مسلمان پے آے گا.  کوئی اچھا کروں گا تو بھی مسلمان کا نام اچھا ہوگا اور اگر کوئی برا کروں گا تو مسلمان کا نام برا ہوگا . لہذا مجھے وہاں پر ایسا رہنا چاہیے جیسے سفیر کو رہنا ہوتا ہے. یہ ایک کنسپٹ ہے. اور وہاں پہنچ کے اللہ تعالی نے ایسے لوگوں کے ساتھ ملا دیا جو خود وہاں کے بڑے اچھے لوگ تھے. تو میرا  ایک جرمن دوست تھا الفریڈ .اس نے مجھے ایک لکھا ہوا  ٹرانسلیشن دے دیا حدیث شریف کا  جس میں تھا کہ  عاشہ صدیقہ رضی اللہ تعالی عنہ سے امیر معاویہ رضی اللہ تعالی  نے  نصیحت کی درخواست کی تو  فرمایا کہ آپ  صلی اللہ علیہ وسلم نے فرمایا ہے کہ جو شخص اللہ تعالی کی ناراضگی سے بچنے کے لئے مخلوق کی ناراضگی  کی پروا نہ کریے  تو اللہ اس کے لیے کافی ہو جاتے ہیں اور جو مخلوق کے ناراضگی سے بچنے کے لئے اللہ کی ناراضگی کی پروا نہ  کرے اللہ اس مخلوق کے ہاتھ میں اس کو دیتے ہیں کہ جو اس کے ساتھ وہ کرنا چاہے کریں  اور اس کے فقر کو دور نہیں کرتے.
بس وہ جو مجھے ملا میں نے کہا انشاء اللہ میں ایسا نہیں کروں گا. کہ میں مخلوق کی وجہ سے الله کو  ناراض کروں. تو گویا دوسرا لائن مل گیا.  پہلا  لائن کے میں سفیر ہوں اور دوسرا یہ کہ میں نے کسی کو بھی خوش نہیں کرنا اللہ تعالی کی ناراضگی  کے ساتھ. ٹھیک ہے ناں  یہ والی بات ہوگئی. اب وہاں پر 2 سال میں رہا ہوں اور 2 سال میں اللہ نے دیکھا دیا کہ الله میرے ساتھ ہے ہر چیز میں.   حتی کہ وہاں کے لوگوں نے کہہ دیا. خود کہہ دیا میں راوی نہیں ہوں. وہ لوگ کہتے ہیں مجھے کہتے ہیں. وہاں  پاکستانی آپس میں لڑتے تھے تو ان کو ہم نے ذرا اکٹھا کیا اپنی جگہ پے اور ان میں پھر ایک  تنظیم بنا دی اور ان میں  کوئی صدر بن گیا اور کوی جنرل سیکرٹری  آپس میں بیٹھ کر اپنے مسائل حل کرنے لگے. تو جو جنرل سیکرٹری بنا تھا مجھے کہنے لگا شبیر صاہب  آپ  ایک سال پہلے کیوں نہیں آے. میں نے کہا کیوں. کیا مسلہ ہے . کہتا ہے ایک سال پہلے ہماری  اتنی  مخالفتیں  تھیں کہ  بس سفیر کو آنا پڑا اور وہ نہیں دور کر سکا  اور آپ نے باتوں باتوں  میں دور کرلی.  گپ شپ میں ساری  دور کرلی.   اگر آپ ایک سال پہلے آتے تو یہ مسائل ہمارے نہ ہوتے. میں نے کہا بس اللہ پاک کا فضل ہوا. دوسری طرف  عربوں کے ساتھ ماشاءاللہ ہمارا ایسا ٹائم گزرا. کہ عرب حضرات جب میں آ رہا تھا انکی آنکھوں میں آنسو تھے اور کہتے تھے کہ آپ  اپنا ٹائم ایکسٹینڈ نہیں کر سکتے. میں نے کہا نہیں میرے بس میں نہیں ہے. الفریڈ جو تھا جرمن دوست اس نے ایک موقع پر کہا Allah has sent you for us. اب یہ ساری باتیں کیا تھیں  وہ وہی بات تھی حضرت کی  بات اللہ رحیم جو ساتھ  ہے. آغاز  کہاں سے لیا. اللہ رحیم جو ساتھ ہے. پھر سوچ میں سفیر. ہوں. تو سفیروں والا معامله ہو گیا ناں. اگر میں نے اپنے اپ کو سفیر سمجھ لیا تو اللہ تعالی نے ہمارے ساتھ پھر سفیر والا معاملہ کر دیا نہ جو سفیر نہیں کر سکا  وہ اللہ تعالی نے مجھ سے کروا دیا. اچھا اس طریقے سے  عربوں کا بھی الحمدللہ recognition  ملا  جرمنوں کا بھی recognition. ترکوں کا بھی recognition.   مجھ میں یہ  کمال نہیں تھا. وہ حضرت والا کے اس گفت  میں یہ بات تھی کہ اللہ رحیم جو ساتھ  ہے. تو جب  اللہ رحیم جو ساتھ  تھا تو پھر  اللہ پاک نے وہ ساری چیزیں بھیج دی نہ اپنے موقع پر جو جو چیز  چاہیے تھی وہ اللہ تعالی نے بھیج دی.یعنی  میرا پروفیسر مجھے آ  کر کہتا ہے، ویکنڈ پہ میں کام کر رہا تھا. چونکے وہ تو ویکنڈ پر  کام نہیں کرتے تو میں کمپیوٹر  بہت تیز ہو جاتا تو میں اپنے کام نکالنے کے لئے ویکنڈ پی کام کرتا. تو  ویکنڈ پہ میں اے ہوں   تو کاغذ  بکھرے  ہوے ہیں کمپیوٹر ساتھ ہے ،پروفیسر ویسے تو نہیں آتا تھا لیکن پتہ نہیں کوئی کام پڑ گیا ہو تو آگیا اور  آکے جب دفتر کھولا تو میرا  کمرہ بھی کھلا تھا. وہ حیران تھا  کہ یہ  کمرا کس نے کھولا ہے. وہ جب اندر آ گیا تو دیکھا میں  کمپیوٹر کے سامنے بیٹھا ہوں سارے کاغذ ا کھلے ہوئے ہیں. وہ  ایسے خوش ہوگیا کہ جیسے کوی بہت زبردست چیز ملی ہو. کہتا ہے my institute is running because of you. بہت زیادہ مطلب ہے خوش ہو گیا.  دیکھو یہ ساری چیزیں ہیں.  یہ چاند پر جو کام ہے وہ میں نےادھر کیا. بالکل  اس کے پاس بیٹھ کے. ادھر پروفیسر بیٹھا ہے  ادھر  میں بیٹھا ہوں. اس نے مجھے کبھی نہیں روکا کیونکہ جو رزلٹس اس کو چاہئے تھے وہ available ہو جاتے تھے. تو ظاہر ہے اس نے مجھے کبھی بھی نہیں کہا.  رمضان شریف آگیا تو یہاں تو  ٹائم بدل جاتا  ہے  نہ وہاں تو ٹائم نہیں بدل  سکتا تھا ظاہر ہے مسلمان تو بہت  تھوڑے ہیں  تو میں نے کہا کہ یہاں تو ٹائم میں آپ  سے نہیں بدلوانا چاہتا لیکن اتنا میں ریکویسٹ کر سکتا ہوں کہ آپ کے دفتر کے ٹائم ٩ سے ٥ ہیں  تو میں اگر 11 کو آ  جاؤں 7 کو چلا  جاؤں تو اس سے دفتر کو بھی کوئی فرق نہیں پڑے گا اور میں نے لنچ کے لئے بھی نہیں جانا تو میرے لئے آسانی ہو جاۓ  گی. تو اس   نے پرمیشن دے دی .  جب  پرمیشن دے دی تو اب وہاں 1:30 بجے صبح صادق ہو جاتی تو نماز پڑھ کے ہم سو جاتے. اب گھر میں 2:00، 2:30 بجے سو جاؤں اور 10:30 آٹھ جاؤں تو  8 گھنٹے نیند  تو پوری  ہوگئی  نہ. تو دفتر آنا میرے لیے کونسا مشکل تھا تو بڑے مزے سے وہ روزے  گزرے. ا تو مطلب میرا یہ ہے کہ دیکھو اتنی آسانیاں الله تعالیٰ نے  نصیب فرمائی.  یہ بات ہے خود کو پہچانوشبیر کہ کیا ہو تم. ختم شد واللہ اعلم بالصواب .
ہم وہی ہیں.  اللہ پاک کے بندے ہیں. اور حضور صلی اللہ علیہ وسلم کے امتی ہیں. ہماری پہچان یہی ہے. کہ ہم اللہ کے بندے ہیں اور حضور صلی اللہ علیہ وسلم کے امتی ہیں. اگر یہ پہچان ہم پر کھل گئی  ہے تو اس کے بعد دنیا کی کسی طاقت سے نہیں ڈر سکتے. وہ صحابہ جو آئے تھے اور جنگل میں ڈیرہ ڈالنے لگے تو امیر صاحب نے اعلان کردیا اے جنگل کے جانوروں محمد کے  غلام آے ہوے ہیں انہوں نے  رات گزارنی ہے تم اپنا بندوبست کرو.  تو دیکھا گیا کہ وہ شیر نی اپنے  بچوں کو منہ میں لے کر باہر جا رہی  ہے  جنگل کو خالی کر رہے ہیں .انکا اللہ کے ساتھ تعلق تھا ناں.   اللہ کے ساتھ تعلق جب ہو جائے تو پھر آپ  کو کسی شخص سےخوف نہیں ہو سکتا. اگر اپنے آپ  کو سمجھو کہ اللہ میرے ساتھ ہے، پھر آپ کو کسی سے کیا خوف ہوگا. لیکن اگر آپ کا  اللہ کے ساتھ تعلق نہیں ہے تو پھر ہر ایک سے ڈرو گے . وہ ایک سجدہ  جسے تو گراں سمجھتا ہے. ہزار سجدوں سے دیتا ہے آدمی کو نجات. اگر ہم لوگ یہ چیز جان لیں تو ذہنی غلامی ختم ہو جائے. الله ہمیں نصیب فرماۓ. آمین . وآخر دعوانا  عن  الحمدلله رب العالمين
</p>
        </div>
        <!-- New content -->
<div id="section18" class="section">
    <h3>مکمل دین </h3>
    <p> درسِ مثنوی شریف - اردو منظوم منگل، 6 اگست، 2024 کو 03:35 PM
اقتباس:
        
اصل میں یہ دین جو ہے نہ یہ دین ہم نے نہیں بنایا نہ اس کو ہم چینج کر سکتے یں یہ اللہ پاک نے بھیجا ہے۔۔۔
دنیاوی معاملات میں تو ہم  ریسرچ اینڈ ڈیولپمنٹ کر سکتے ہیں۔۔۔۔جو دین ہے وہ ہم اب چینج نہیں کر سکتے ہیں۔۔۔
"الیوم اکملت لکم دینکم واتممت علیکم نعمتی ورضیت لکم الاسلام دینا" " تمہارے لیے تمہارا دین مکمل کرلیا تم پر اپنی نعمت کو تمام کر لیا اور تمہارے لیے اسلام کو بطور دین پسند کر لیا"  یہ اللہ پاک نے فرما دیا اور اس کے بعد آپ صلی اللہ علیہ وسلم تو بس چند دن ہی رہے اس کے بعد دنیا سے تشریف لے گئے تو یہ بات اب فائنل ہے اب اس کے اندر ذرا بھر بھی تبدیلی کوئی نہیں کر سکتا۔۔۔  دین میں بالکل آپ کا سارا زور اسی پر ہو کہ مجھے صحیح دین کا پتہ مل جائے کہ وہ ہے کیا. اس کے sources  دو ہی ہیں ہیں ایک قران  اور  دوسرا سنت ۔اس کے علاوہ اور کوئی source نہیں۔  قران اور سنت کو سمجھنے کے لئے پھر sources ہیں۔۔ 
قران بنیاد ہے حدیث اس کی تشریح ہے صحابہ اس کی تعبیر بتاتے ہیں، جو واقعات تھے حالات تھے، جو کچھ ہوا اس کے حساب سے اس کا نتیجہ بتاتے  ہیں ،اور پھر  فقہاء کرام اس سے مسائل اخذ کرکے ہمیں سمجھاتے ہیں کس طریقے سے کرناہے۔ تو چیزیں ساری ان دو میں منحصر ہو جاتی ہیں یعنی قران و سنت ۔
 اگر دین کی بات ہے تو ہم اس پے لائیں گے۔  باقی دنیا کی جو بات ہے اس میں فرماتے ہیں "أنتم أعلم بأمور دنياكم." "تم اپنے دنیا کے امور اچھی طرح جانتے ہو"  دنیا کے امور میں (ہم) بات کر سکتے ہیں اس میں کوئی مشکل نہیں ہے۔ کوئی انجنیرنگ کا مسئلہ ہو میں اس کے اندر ڈٹ کے بات کروں گا اور دوسرے انجینئر کو اختیار ہوگا ڈٹ کر میری مخالفت کرے وہ بات صحیح ہے۔ ڈاکٹر ڈاکٹر کی بات کو کاٹ سکتا ہے وکیل وکیل کی بات کو کاٹ سکتا ہے وہ ٹھیک کرے گا اس میں ہم بات نہیں کرتے. لیکن جو دین کی بات ہے اس میں وکیل کی بھی نہیں مانیں گے اس میں انجینئر کی بات بھی نہیں مانیں گے اس میں ڈاکٹر کی بات بھی نہیں اس میں ہم عالم کی بات ہی مانیں گے۔
 میں خود ٓاپ کو واقعہ سناتا ہوں تین پی ایچ ڈی ڈاکٹر جن میں سے دو میرے استاد  تھے۔میرے سامنے اس طرح بیٹھے چائے پی رہے تھے تو مجھے کہتے ہیں شبیر آئنسٹائن کے بارے میں آپ کا کیا خیال ہے۔ میں نے کہا آئنسٹائن بہت بڑا scientist تھا اس نے بڑا  نام کما لیا۔ لوگوں نے اس کو بڑی رسپیکٹ دی اور اس سے زیادہ میں کیا کہہ سکتا تھا۔ کہتے ہیں نہیں وہ جنت جائے گا یا نہیں۔ میں نے کہا this is not my domain. یہ تو اللہ پاک کا فیصلہ ہوگا اگر وہ مسلمان تھا تو سبحان اللہ آپ مجھے بتا دیں میں بھی خوش ہو جاؤں ۔ کہتے ہیں نہیں کیا اس کے لیے مسلمان ہونا ضروری ہے۔ یہ ہے تین   پی ایچ ڈی ڈاکٹروں کی بات۔ اگر پی ایچ ڈی ایس پی ایچ ڈی یےتو اس پر ہم لعنت بھیجتے ہیں۔ جو اس طرح بنائے کسی کو۔ سمجھ میں آ گئی ناں بات۔  پی ایچ ڈی کا مطلب یہ تو نہیں کہ تم قران میں بھی دخل دے دو حدیث میں بھی دخل دے دو۔ تو خیر بہرحال جب اس قسم کی بات ہوگئی تو میں نے کہا کہ سر اللہ پاک نے فرمایا ہے کہ بغیر ایمان کے کوئی جنت نہیں جا سکتا۔ تو ایک نے کہا کہ "میں ایسی حدیث کو نہیں مانتا جو قران کے خلاف ہو " میں نے کہا کون کہے گا کے قران کے خلاف ہے؟ آپ کہیں گے یا  امام بخاری کہے گا۔ یہ فیلڈ   امام بخاری کا ہے امام مسلم کا ہے امام ابو داؤد کا ہے وہ حضرات کہیں تو پھر ہم مانیں گے۔ آپ نےneutron proton  میں ساری عمر گزاری ہے۔ neutron proton   میں آپ  کسی عالم کو بات کرنے دیں گی اس وقت ہم عالم کو کہیں گے کہ یہ تمہارا  کام نہیں ہے۔ یہneutron proton  انکا کام ہے اس میں تو بات صحیح ہے لیکن اگر قران میں اور حدیث میں کوئی بات کرتے ہو تو ہم کہیں گے نہیں ہم ان کی بات سنیں گے  تمہاری بات نہیں سنیں گے۔ تمہاری فیلڈ ہی نہیں ہے یہ۔ مجھے کہتے ہیں شبیر صاحب اپنے دماغ کو زرہ تھوڑا سا براڈ کرلیں۔ میں نے کہا اتنا تنگ نظر مجھے رہنے دیں کہ کافر مسلمان میں فرق کر سکوں۔ میں نے کہا this is required. اتنی  تنگ نظری مجھے چاہیے ۔ تو بس یہ ہے آج کل کا دور سمجھ میں آ گئی ناں بات۔ اس قسم کے لوگوں سے بچانا ہے ۔
ہم لوگ کسی کے ساتھ الجھے نہیں ہیں مگر جو ہمارے ساتھ الجھتے ہیں تو اپنے آپ کو بچانا تو فرض ہے ناں۔ لہذا ہم ایسے لوگوں سے الجھتے نہیں ہیں لیکن جو لوگ الجھتے ہیں ہم ان کو پھر بتاتے ہیں کہ بھئی یہ تمہارا فیلڈ نہیں ہے اس میں تمہاری بات نہیں چلے گی۔ فیصلہ تمہارے بارے میں اللہ تعالی کرے گا ہمیں کچھ کہنے کی ضرورت نہیں ہے لیکن یہ بات ہے ہم تمہاری بات مانیں گے  نہیں کیونکہ تمہارا فیلڈ ہی نہیں ہے
 </p>
</div>
<div id="section19" class="section">
    <h3>سوشلزم</h3>
    <p> 
        ایک شوشلسٹ کے ساتھ میری بحث ہو گئی تو اس سے میں نے کہا کہ اگر پورے ملک کی دولت 100 لوگوں کے ہاتھوں میں آجائے اس کو کیا کہیں گے۔ کہنے لگا capitalism ۔ میں نے کہا ان 100 سے اگر 50 لے لیں پھر؟ کہنے لگا capitalismاور بھی مظبوط ہو گیا۔ میں نے کہا  50 سے  اگر 10 نے لے لیا۔ بولا اور بھی مضبوط ہوگیا۔ میں نے کہا اگر 10 سے ایک نےلے لیا۔ تو بولا capitalism بہت زیادہ مظبوط ہو گیا۔ میں نے کہا یہی سوشلزم ہے۔ اس پر وہ چپ ہو گیا
 تو مطلب یہ کہ رنگ بدلتے ہیں چیزیں وہی رہتی ہیں۔ اگر اسلام نہ ہو

 </p>
</div>
    <div id="section20" class="section">
        <h3>مطمئن نفس</h3>
        <p>
اللہ پاک نے جو الفاظ استعمال کیے ہیں، اللہ تعالیٰ ہمیں بھی نصیب فرمائے، فرمایا: یٰۤاَیَّتُهَا النَّفْسُ الْمُطْمَىِٕنَّةُ ۝ ارْجِعِیْۤ اِلٰى رَبِّكِ رَاضِیَةً مَّرْضِیَّةً ۝ فَادْخُلِیْ فِیْ عِبٰدِیْ ۝ وَادْخُلِیْ جَنَّتِیْ۝  اے مطمئن نفس! اے مطمئن نفس! یعنی ترقی یافتہ، صحبت یافتہ اور خیر یافتہ جو نفس ہے وہ مطمئن نفس ہے، اللہ پاک اس کو فرمائے گا اے مطمئن نفس ﴿اِرْجِعِیْۤ اِلٰى رَبِّكِ رَاضِیَةً مَّرْضِیَّةً﴾ اپنے رب کی طرف لوٹ جا اس حالت میں کہ تو اس سے راضی وہ تجھ سے راضی: ﴿رَاضِیَةً مَّرْضِیَّةً﴾۔ ﴿فَادْخُلِیْ فِیْ عِبٰدِیْ﴾ ’’پس داخل ہوجا میرے بندوں میں‘‘۔ ﴿وَادْخُلِیْ جَنَّتِیْ﴾ ’’اور داخل ہوجا میری جنت میں‘‘۔ اب ذرا پورے sequence سے اللہ پاک نے اس میں سمجھایا ہے۔ sequence کیا ہے؟ نمبر 1: نفس مطمئنہ بنانا پڑے گا، develop کرنا پڑے گا، نفس مطمئنہ۔ اس کے بعد کیا ہوگا؟ یہ اللہ سے راضی ہوجائے گا، آپ حیران ہوں گے، آپ حیران ہوں گے کہ یہ کون سی بات ہے، بھئی اللہ تعالیٰ سے تو سب کو راضی ہونا چاہیے، نہیں بھئی! اللہ تعالیٰ سے سارے لوگ راضی نہیں ہیں، مجھے بتاؤ حسد کیوں کرتے ہیں؟ یہ لوگ یہ اللہ تعالیٰ سے راضی لوگ ہیں؟ leg pulling لوگ کیوں کرتے ہیں؟ یہ اللہ تعالیٰ سے راضی لوگ ہیں؟ یہ جو دھوکہ کرتے ہیں، یہ اللہ تعالیٰ سے راضی لوگ ہیں؟ یہ جو جھوٹ بولتے ہیں؟ یہ اللہ تعالیٰ سے راضی لوگ ہیں؟ سمجھ میں آگئی نا بات؟  سارا گند اسی نفس میں پڑا ہوا ہے، یہ جو فجور ہیں سارے کے سارے نفس نے contain کیے ہوئے ہیں۔ البتہ اگر اس نفس کے اوپر محنت ہوجائے اور نفس کے اوپر محنت کیا ہے؟ اس کو train کیا جائے، tame کیا جائے، جیسے جانور کو ہم tame کرتے ہیں، باقاعدہ اس کو اس طرح train کرنا پڑتا ہے، مجاہدات کے ذریعہ سے، ترغیبات کے ذریعہ سے اور ترہیبات کے ذریعہ سے، یعنی ڈرانے کے ساتھ لالچ کے ذریعہ سے مختلف طریقوں سے اس کو train کیا جاتا ہے اور اس کو جو ہے نا tame کیا جاتا ہے، جب یہ train اور tame ہوجائے اس کے بعد یہ نفس ماننا شروع کرلیتا ہے
        </p>
    </div>

    <div id="section21" class="section">
        <h3>کرامت</h3>
        <p>
 میں آپ کو خود واقعہ بتاتا ہوں۔
 ایک صاحب تھے ہمارے دوست تھے، ابھی بھی الحمدللہ ہیں کراچی میں ہیں اور بہت ذہین فطین آدمی تھے۔ عبدالعلاَم اس کا نام تھا، تو ایک  دن کسی بزرگ کے بارے میں گستاخانہ فقرہ کہا، مجھے بڑی حیرت ہوئی،  میں نے کہا یہ کیا ہوا، ابھی یہ کیا بات کررہا ہے؟ تو میں نے کہا یہ آپ نے کیا کہا؟ کہتے ہیں کیوں آپ کو تکلیف ہوئی؟ میں نے کہا مجھے خوشی ہونی چاہیے؟ یہ تو آپ نے واقعی غلط بات کی، کہتے ہیں میرے دل میں جو کچھ ہے وہ تو اگر آپ کو پتا چل جائے تو آپ کو پاگل ہو جائیں۔ میں نے کہا خدا خیر کر کے ابھی اس کے دل میں کیا ہے؟ خیر کھوج لگایا اور پتا چلا کہ حزب اللہ نامی ایک گروپ کراچی میں ہے جو بہت گستاخی کرتا ہے، امام احمد بن حنبل رحمة اللہ علیہ کو بھی مشرک کہتے ہیں، شیخ عبدالقادر جیلانی رحمة اللہ علیہ کو بھی مشرک کہتے ہیں۔ تو اس قسم کے لوگ ہیں، تو ان کے ساتھ اٹھنا بیٹھنا اس کا ہو گیا تھا، میں نے کہا اوہ یہ تو بہت خطرناک ہو گیا، اب میں جتنا سمجھا سکتا تھا وہ نہیں سمجھا سکا، پھر میں نے کہا ان کو بزرگوں کے پاس لے جانا چاہیے، تو اس سے میں نے کہا بھی آپ تو محقق آدمی ہیں نا؟ کہتے ہیں ہاں، تو میں نے کہا محقق تو تحقیق کے لئے سفر بھی کرتے ہیں؟ کہتے ہیں ہاں، تو میں نے کہا ایک چھوٹا سا سفر بھی کر سکتے ہیں؟ کہتے ہیں ہاں، میں نے کہا پشاور کا، کہتے ہیں کرلوں گا لیکن یہ شرط ہے کہ مغرب کے بعد ٹھہرنا نہیں ہو گا، فوراً واپس۔ میں نے کہا ٹھیک ہے مانا، اچھا ہم چل پڑے، حضرت کا عصر کے بعد بیان ہوتا، مجلس ہوتی تھی، گاڑی ہماری بس میں نہیں تھی پبلک ٹرانسپورٹ میں جا رہے تھے، لیٹ ہو گئے، تو جب پہنچے تو عصر کی نماز پڑھی گئی تو حضرت نے بات شروع کی تھی، ہم نے نماز اپنی پڑھ لی اور حضرت کی مجلس میں بیٹھ گئے، اب بیان کے دوران تو میں کوئی بات نہیں کر سکتا تھا اس کے بارے میں، میرا خیال تھا کہ میں حضرت سے اس کا تعارف کرا لوں گا۔ تو ممکن نہیں تھا، میرا دل تھا کہ اگر حضرت کا بیان جلدی ختم ہو جائے تو پھر بات کر لوں گا۔ حضرت کا بیان مغرب تک پہنچ گیا، اب تو میں نے کہا کہ شاید اس کی قسمت میں نہیں ہے، بہت تکلیف مجھے ہوئی، نماز پڑھ لی نماز پڑھنے کے بعد پھر ہم روانہ ہونے لگے تو وہ ابھی جوتیوں کی جگہ پہ تھے۔ مجھے کہنے لگے آپ نے تو حضرت کے بارے میں کچھ مجھے بتایا ہی نہیں۔ یہ تو بہت بڑے بزرگ ہیں۔ میں نے کہا شاید مجھے چھیڑ رہے ہیں، میں نے کہا اس میں چھیڑنا نہیں ہوتا، کہتے ہیں نہیں چھیڑ رہا بالکل صحیح بات کر رہا ہوں۔ میں نے کہا کہ پھر ہمارے لیے تو معمول کی مجلس تھی آپ نے کیا دیکھا؟ کہتے ہیں معمول کی مجلس نہیں تھی۔ میں نے کہا چلو بتاؤ پھر، کہتے ہیں حضرت کے بیان کو سن کر میرے دل میں ایک اِشکال آ گیا، اشکالی تو تھے، اشکال آگیا، حضرت نے اس کا جواب دیا۔ میں نے کہا یہ چانس ہے، ہو سکتا ہے۔ کہتے ہیں اس جواب پر مجھے اِشکال ہو گیا، حضرت نے اس کا بھی جواب دیا۔ میں نے کہا کہ یہ تو بہت مشکل کام ہے، اس پر بھی اِشکال ہو گیا، حضرت نے اس کا بھی جواب دیا، میں نے کہا یہ تو ممکن نہیں، میں نے کہا کیا ہورہا ہے، اِدھر اِدھر میں اشکال کر رہا ہوں حضرت جواب دے رہے ہیں یہ کیا مسئلہ ہے؟ میں نے کہا چلو اب گرم ہے اب چوٹ لگانی چاہیے، میں نے کہا اچھا میں تو آپ کو بڑا ذہین آدمی سمجھتا تھا، آپ تو بہت بُودے نکلے، کہتے ہیں کیا مطلب؟ میں نے کہا کہ مطلب یہ کہ دیکھو کیا آپ کو اس پر یقین نہیں ہے کہ جو تیرے دماغ میں ہے وہ اللہ تعالیٰ اس کو جانتا ہے؟ کہتے ہیں بالکل ہے۔ میں نے کہا کہ کیا تجھے اس پر یقین نہیں ہے کہ اللہ تعالیٰ جس کی زبان پر جو جاری کرنا چاہے کر سکتا ہے؟ کہتے ہیں مجھے کیا مسئلہ، یہ تو بالکل ٹھیک ہے، تو میں نے کہا خدا کے بندے تیرے دماغ میں سوال آیا، مولانا صاحب کی زبان پر اللہ پاک نے جواب ڈال دیا، کیا مسئلہ ہے اس میں؟ کہتے ہیں ایسا تو ہو سکتا ہے۔ میں نے کہا بس یہی بات تم لوگوں کے اندر گڑبڑ تھی کہ تم سمجھتے ہو کہ جو کرامت ہے اولیاء کی، یہ ولی کا فعل ہے، ہم اس کو ولی کا فعل نہیں سمجھتے، ہم اس کو اللہ کا فعل سمجھتے ہیں۔ ہاں! ولی کی زبان پر ہاتھ پر اس کا اظہار ہوتا ہے، تو تم لوگ جب اس کو ولی کا فعل کہتے ہو تو کنفیوز ہو جاتے ہو کہ یہ کیسے ہو سکتا ہے، جب کہ ہم چونکہ اللہ کا فعل سمجھتے ہیں تو إِنَّ ٱللَّهَ عَلَىٰ كُلِّ شَىْءٍ قَدِيرٌ (بیشک اللہ ہر چیز پر قادر ہے) لہٰذا ہمیں تو کوئی مسئلہ نہیں ہے، ہمیں تو کوئی پروا نہیں ہوتی۔ بس الحمدللہ اللہ پاک نے اس پہ ماشاء اللہ ہو گیا، حل ہو گیا، تو اس کا مطلب دیکھیں، ناں اب یہ جو چیز تھی یہ کیسے ہوا؟ یہ وہ نظام ہے جو اللہ پاک چلاتا ہے
        </p>
    </div>

    <div id="section22" class="section">
        <h3>ہوس اور عشق</h3>
        <p>
یہ ہوس جو ہوتا ہے نا ہوس، یہ تو ایک بالکل خود غرضی والا معاملہ ہوتا ہے۔ وہ جو ہمارا ایک کلام ہے نا اس میں،<br>
ہوس میں عشق میں کیا فرق ہے شبیر گر پوچھو<br>
یہاں خود غرضی، اس میں مٹنے میں ہے کچھ پانا<br>
تو اس میں مطلب یہ ہے کہ جو ہوس ہوتا ہے وہ خود غرضی ہوتی ہے۔ اس میں اپنے محبوب کو اپنے لیے استعمال کیا جاتا ہے۔ اور جو عشق حقیقی ہوتا ہے اس میں محبوب کے لیے استعمال ہو جاتا ہے۔ اس میں اپنی غرض نہیں ہوتی بلکہ محبوب کی خوشیاں غرض ہوتی ہیں۔ تو یہ فرق ہوتا ہے۔
        </p>
    </div>

    <div id="section23" class="section">
        <h3>عافیت</h3>
        <p>
        حضرت مولانا الیاس رحمۃ اللہ علیہ اس پر بڑی حیرت فرماتے تھے کہ اتفاق سے ہوگیا! اور فرمایا کہ اللہ جل شانہٗ کے کارخانہ میں ’’اتفاق سے ہوگیا‘‘ یہ نہیں ہے۔ اللہ جل شانہٗ کا ہر کام پورے ایک نظم کے ساتھ، ارادہ کے ساتھ، ترتیب کے ساتھ چلتا ہے۔ قرآن پاک میں اللہ پاک فرماتے ہیں: ﴿ظَهَرَ الْفَسَادُ فِی الْبَرِّ وَالْبَحْرِ بِمَا كَسَبَتْ اَیْدِی النَّاسِ﴾... اچھی زندگی کی تعریف لوگوں کے ہاں مختلف ہوتی ہے۔ مثال کے طور پر ایک شخص اچھی زندگی اس کو کہتا ہے کہ بہت سارا مال اس کو مل جائے، لیکن وہی مال اس کے گلے کا پھندا بن جائے تو کیا اچھی زندگی ہے؟ عافیت تو اللہ تعالیٰ کی طرف سے ہے، اسی لیے دعا ہے: ’’اَللّٰہُمَّ إِنِّی أسْأَلُکَ الْعَفْوَ وَالْعَافِیَةَ فِی الدُّنْیَا وَالْاٰخِرَةِ‘‘۔ 
        </p>
    </div>

    <div id="section24" class="section">
        <h3>توحید و رسالت</h3>
        <p>
        حقیقت توحید و رسالت میں ان شاء اللہ العزیز یہ دونوں مضامین۔۔۔ یعنی جو اللہ جل شانہٗ کی ذات کی جو تنزیہ ہے، وہ بہت ضروری ہے۔ اور جو آپ ﷺ کا جو مقام ہے، وہ بہت ضروری ہے۔ آپ ﷺ کے مقام کو اگر عام لوگوں کے مقام سمجھا جائے تو وہ بہت بڑی جہالت ہے۔ یہود اور نصاریٰ نے اپنے پیغمبر کو یا خدا سمجھا یا اپنے جیسا، دونوں غلط۔ مسلمانوں میں بھی دو extreme پائی جاتی ہیں: کچھ انبیاء و اولیاء کو اپنے جیسا سمجھتے ہیں، کچھ ان کو خدائی صفات دیتے ہیں۔ درمیان والے وہ ہیں جن کے بارے میں نبی ﷺ نے فرمایا: "مَا أَنَا عَلَيْهِ وَأَصْحَابِي" — یہی اہل السنّة والجماعت ہیں۔ اللہ جل شانہٗ ہمیں انہی میں شامل رکھے۔
        </p>
    </div>

    <div id="section25" class="section">
        <h3>عبدیّت</h3>
        <p>
        تھوڑا سا آپ غور کر لیں، شیطان کو اپنی عبادت پر ناز تھا۔ اور وہ یہی سمجھتا تھا کہ وہ عبادت کر رہا ہے، لیکن وہ عبدیّت نہیں تھی۔ عبدیّت کا اصل کیا ہے؟ اپنے آپ کو کچھ نہ سمجھنا، اور اللہ جل شانہ کے حکم پر من و عن عمل کرنا۔ شیطان نے عبادت تو کی، مگر عبدیّت نہیں کی، اس لیے وہ راندۂ درگاہ ہو گیا۔ عبدیّت دراصل بندگی ہے، عاجزی ہے۔ اگر کوئی علم یا مقام پر گھمنڈ کرے، تو وہ بھی شیطان کی راہ پر ہے، کیونکہ علم کی حقیقت بندگی ہے، الفاظ نہیں۔ 
        </p>
    </div>
        
    </div>
</body>
</html>
